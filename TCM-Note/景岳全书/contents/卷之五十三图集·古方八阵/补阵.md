## 补阵


&emsp;&emsp;治脾胃虚弱，饮食少思，或大便不实，体瘦面黄，或胸膈虚痞，吞酸痰嗽，或脾胃虚弱，善患疟痢等证。

&emsp;&emsp;人参 白术 茯苓（各二钱） 炙甘草（一钱）加姜、枣，水煎服。或加粳米百粒。

&emsp;&emsp;治痔漏下血，面色痿黄，怔忡耳鸣，脚软气弱，及一切脾胃气虚，口淡，食不知味，又治气虚不能摄血，以致下血不禁。

&emsp;&emsp;人参 白术（炒） 茯苓 炙甘草 黄 （炙） 白扁豆（炒）

&emsp;&emsp;上水煎服。或为末，每服三钱，滚汤调服。

&emsp;&emsp;方在小儿。治脾胃虚寒吐泻。

&emsp;&emsp;治脾胃虚寒，饮食少思，呕吐，或久患咳嗽，面浮气逆腹满等证。

&emsp;&emsp;人参 白术（炒） 茯苓 炙甘草 陈皮（各一钱） 此即四君子汤加陈皮也上加姜、枣，水煎服。

&emsp;&emsp;治脾胃虚弱，饮食少思，或久患疟痢，或食饮难化，或呕吐吞酸，或咳嗽喘促若虚火等证，须加炮姜，其功尤速。

&emsp;&emsp;即前四君子汤加陈皮、半夏各一钱五分。

&emsp;&emsp;治一切脾胃虚弱泄泻，及伤寒病后米谷不化，肠中虚滑，发渴微痛久不瘥者，及治小儿脾疳泻痢。

&emsp;&emsp;人参 白术 黄 山药 甘草 白茯苓（各一两） 砂仁 浓朴 肉豆蔻（面裹煨，各七钱）

&emsp;&emsp;上每服一两，用水煎服；或为细末，用米汤调服二钱，不拘时。

&emsp;&emsp;治过服凉药，以致食少作呕，或中气虚滞，恶心胀满等证。

&emsp;&emsp;人参 白术 茯苓 半夏 陈皮（各一钱） 砂仁（炒） 藿香（各八分） 炙甘草（六分）

&emsp;&emsp;上姜水煎服。

&emsp;&emsp;（《局方》）

&emsp;&emsp;治血虚营弱，一切血病，当以此为主。

&emsp;&emsp;熟地黄 当归（各三钱） 川芎（一钱） 芍药（二钱）水二钟，煎服。

&emsp;&emsp;（薛氏）

&emsp;&emsp;即前方加山栀、柴胡、丹皮。

&emsp;&emsp;（《正传》）

&emsp;&emsp;治血热阴虚诸痿，四肢软弱不能举动。

&emsp;&emsp;当归（一钱） 五味子（九粒） 熟地（三钱） 麦冬 黄柏 苍术（各一钱） 白芍药 川芎（各七分半）人参 黄连（各五分） 杜仲（七分半） 牛膝（足不软者不用） 知母（各三分）水二钟，煎一钟，空心温服。酒糊丸服亦可。

&emsp;&emsp;（东垣）

&emsp;&emsp;方在寒阵。治肠风下血。

&emsp;&emsp;（《保命》）

&emsp;&emsp;治日久虚劳，微有寒热，脉滑而数者。

&emsp;&emsp;当归 熟地 芍药 川芎（各钱半） 柴胡（八分） 人参 黄芩 半夏 甘草（各三钱）加生姜三片，水煎服。

&emsp;&emsp;（万氏）

&emsp;&emsp;方在痘疹。治疹后余热。

&emsp;&emsp;方在妇人。治肝经虚热血崩。

&emsp;&emsp;方在妇人。治脾虚不摄，去血不止。

&emsp;&emsp;（《元戎》）

&emsp;&emsp;方在攻阵。治血虚脏结。

&emsp;&emsp;（《良方》）

&emsp;&emsp;方在妇人。治妇人血积。

&emsp;&emsp;方在妇人。治妇人阴虚内热。

&emsp;&emsp;（《局方》）

&emsp;&emsp;治气血两虚，调和阴阳。

&emsp;&emsp;即前四君子、四物汤相合也。本方加黄柏、知母，即名补阴八珍汤，方见外科三二。

&emsp;&emsp;治气血俱虚，恶寒发热，自汗盗汗，肢体困倦，眩晕惊悸，晡热作渴，遗精白浊，二便见血，小便短少，便泄闭结，喘咳下坠等证。

&emsp;&emsp;即前八珍汤加黄 、肉桂各一钱。

&emsp;&emsp;（《局方》）

&emsp;&emsp;治脾肺俱虚，恶寒发热，肢体瘦倦，食少作泻，口干心悸自汗等证。

&emsp;&emsp;人参 黄 当归 白术 炙甘草 桂心 陈皮（各一钱） 熟地 五味 茯苓（各七分） 白芍（钱半） 远志（五分）加姜、枣，水煎服。

&emsp;&emsp;（《金匮》）

&emsp;&emsp;治虚劳里急，腹痛失精，四肢酸疼，手足烦热，咽干口燥等证。

&emsp;&emsp;炙甘草 桂枝 生姜（各三两） 大枣（十二枚） 芍药（六两） 胶饴（一升）

&emsp;&emsp;上六味，以水七升，煮取三升，去渣，纳胶饴，更上微火消解，温服一升，日三服。呕家不可用建中汤，以甜故也。

&emsp;&emsp;按∶此即桂枝汤加胶饴也。今方俱改两为钱，而以阿胶代胶饴，殊失本方之妙矣。

&emsp;&emsp;（《金匮》）

&emsp;&emsp;治胸中大寒痛，呕不能饮食，腹中寒气上冲，上下疼痛不可触近。

&emsp;&emsp;人参（二两） 蜀椒（二合，炒去汗） 干姜（四两） 胶饴上三味，以水四升，煮取二升，去滓，纳胶饴一升，微火煎取一升半，分二次温服，如（《局方》）

&emsp;&emsp;治阳虚气血不足，腰脚筋骨疼痛，及荣卫失调，积劳虚损，形体羸瘠，短气嗜卧，渐成劳瘵者。

&emsp;&emsp;人参 白术 茯苓 甘草（炙） 川芎 当归 白芍 熟地 黄 肉桂 附子（炮） 麦冬半夏（汤洗） 肉苁蓉（酒浸，各等分）

&emsp;&emsp;上咀。每服五钱，水二钟，姜三片，枣二枚，煎八分，空心温服。

&emsp;&emsp;治中气不足，手足厥冷，小腹挛急，或腹满不食，阴缩多汗，腹中寒痛，唇干精出，寒热烦冤，四体酸痛，及无根失守之火出于肌表，而为疹为斑，厥逆呕吐等证。

&emsp;&emsp;人参 甘草（炙，各一钱） 黄 （炙） 当归 芍药（酒炒） 桂心（各二钱） 半夏 附子（制，各二钱半）

&emsp;&emsp;上咀。每服五钱，水二钟，姜三片，枣二枚，煎七分，食前服。人参建中汤 治虚劳自汗。

&emsp;&emsp;即前小建中汤加人参二两，煎法同。

&emsp;&emsp;治诸虚羸瘠百病。

&emsp;&emsp;即前小建中汤加黄 一两五钱，煎法同。

&emsp;&emsp;治妇人血虚自汗。

&emsp;&emsp;即前小建中汤加当归二两，煎法同。

&emsp;&emsp;治表虚自汗。

&emsp;&emsp;芍药（二钱） 甘草（一钱） 官桂（五分）姜三片，枣一枚，水煎服。

&emsp;&emsp;（东垣）

&emsp;&emsp;治劳倦伤脾，中气不足，清阳不升，外感不解，体倦食少，寒热疟痢，气虚不能摄血等证。

&emsp;&emsp;人参 黄 （炒） 白术（炒） 甘草（炙，各钱半） 当归（一钱） 陈皮（五分） 升麻 柴胡（各三分）

&emsp;&emsp;上加姜、枣，水煎，空心午前服。

&emsp;&emsp;（东垣）

&emsp;&emsp;治湿热所伤，体重烦闷，口失滋味，或痰嗽稠粘，寒热不调，体倦少食等证。

&emsp;&emsp;黄 （一钱） 人参 炙甘草 苍术（各五分） 橘红 木香 柴胡 升麻（各二分）水煎，空心服。一方有白芍三分，五味十五粒。

&emsp;&emsp;治思虑伤脾，不能摄血，致血妄行，或健忘怔忡，惊悸盗汗，嗜卧少食，或大便不调，心脾疼痛，疟痢郁结，或因病用药失宜，克伐伤脾以致变证者，最宜用之。

&emsp;&emsp;人参 黄 白术 茯苓 枣仁（各二钱） 远志 当归（各一钱） 木香 炙甘草（各五分）水二钟，加圆眼肉七枚，煎七分，食远服。

&emsp;&emsp;愚意此汤之用木香，特因郁结疼痛者设，如无痛郁等证，必须除去木香，以避香燥，岂不于气虚血动者为尤善乎。又远志味辛，气升而散，凡多汗而躁热者，亦宜酌用。

&emsp;&emsp;治脾经血虚发热等证。

&emsp;&emsp;即前方加柴胡、山栀各一钱。

&emsp;&emsp;治吐血咯血后宜服，并治吐血不止。

&emsp;&emsp;人参（一两），为细末）五更时用鸡蛋清调如稀糊。每用二钱，茶匙抄服，服讫却卧，参尽则效。愚意此方固佳，其或有恶腥者，但以真牛乳稀调炖熟，或温饮之，凡无火及微火者岂不更妙。一方治吐衄咯血不止，用人参为末，以鸡子清投新汲水搅匀，调服一、二钱。

&emsp;&emsp;治诸气虚气脱，及反胃呕吐喘促，粥汤入胃即吐，凡诸虚证垂危者。

&emsp;&emsp;用人参二两，水一升，煮取四合，乘热顿服，日再进之。兼以人参煮粥食之尤妙。

&emsp;&emsp;治伤寒瘴疾阴阳不明，或误用药致病愈困，烦躁发渴，及妇人胎前产后受热瘴疾。

&emsp;&emsp;上党人参（七钱）水二钟，煎一钟，去渣，连罐浸新汲水中取冷，一服而尽，若鼻上有汗滴尤妙。

&emsp;&emsp;（严氏）

&emsp;&emsp;治真阳不足，上气喘急，呃逆自利，脐腹疼痛，手足厥冷，呕恶不食，自汗盗汗，气短头晕等证。

&emsp;&emsp;人参 制附子用须参倍于附，或等分，不拘五钱或一两，酌宜用姜，水煎服。《良方》有丁香十五粒，名加减参附汤。

&emsp;&emsp;此即团参散，见小儿门十。亦名人参汤，见妇人门七七。治心虚盗汗。

&emsp;&emsp;人参 当归等分）

&emsp;&emsp;上先用猪心一枚，破作数片，煎汤澄取清汁，煎药服。

&emsp;&emsp;治中气虚弱，诸药不应，或因用药失宜，耗伤元气，虚证蜂起，但用此药补其中气，诸证自愈。

&emsp;&emsp;人参 白术（等分）用水煎膏，化服之。一方用白术一斤，人参四两，切片，以流水十五碗浸一宿，桑柴文、武火煎取浓汁，再用重汤熬膏，入真白蜜收之，每以白汤点服。

&emsp;&emsp;治气虚颤掉，泄泻呕吐等证。

&emsp;&emsp;人参 白术 黄 （各二钱） 白茯苓 陈皮 炙甘草（各一钱）甚者加制附子一钱。

&emsp;&emsp;水二钟，煎八分，食远服。

&emsp;&emsp;（仲景）

&emsp;&emsp;一名白术附子汤。治中寒中气不足，四肢逆冷，口噤，牙关紧急，痰盛脉弱，风虚头眩，头重苦极，不知食味。

&emsp;&emsp;白术（二两） 炙甘草（一两） 附子（一两半，炮去皮）每用五六钱，姜五片，枣一枚，水一钟半，煎七分，食远温服。或用此化苏合丸，连进三服效。

&emsp;&emsp;（《济生》）

&emsp;&emsp;治寒湿腰痛重冷，小便自利。

&emsp;&emsp;白术 附子（制，各一两） 杜仲（炒，半两）

&emsp;&emsp;上咀。每服四钱，入姜煎服。

&emsp;&emsp;（严氏）

&emsp;&emsp;治气虚阳弱，虚汗倦怠。

&emsp;&emsp;黄 （蜜炙） 制附子（等分）每服四钱，水一钟，姜五片，煎六分，食远服。

&emsp;&emsp;（《宝鉴》）

&emsp;&emsp;治血气损伤，或因误攻致虚，肌热口渴，目赤面红，脉大而虚，重按全无，及病因饥饱劳役者。

&emsp;&emsp;黄 （炙，一两） 当归（酒洗，三钱）水一钟半，煎八分，食远服。

&emsp;&emsp;（《济生》）

&emsp;&emsp;治喜怒惊恐房劳，致阴阳偏虚者，或自汗盗汗不止。

&emsp;&emsp;黄 （蜜炙） 熟地 白茯苓 天门冬 麻黄根 肉桂 龙骨（各一钱） 小麦（炒） 五味子防风（各八分） 当归 炙甘草（各七分）水二钟，姜三片，煎服。如冷汗，加熟附子二片，发热自汗，加石斛一钱。

&emsp;&emsp;（《良方》）

&emsp;&emsp;方在妇人。安胎，治腹痛。

&emsp;&emsp;（魏氏）

&emsp;&emsp;治虚弱自汗。

&emsp;&emsp;人参 白茯苓 肉苁蓉 熟地（各一钱） 黄 白术 当归 山茱萸 防风（各八分） 炙甘草肉桂（各四分） 五味子（十一粒）水一钟半，加姜三片，枣一枚，煎七分，不拘时服。

&emsp;&emsp;（东垣）

&emsp;&emsp;治浑身或头面手足麻木不仁，目紧缩小，及羞明畏日，视物不明。

&emsp;&emsp;黄 （二钱） 人参（八分） 炙甘草 蔓荆子 芍药（各一钱） 陈皮（五分）水煎，临卧热服。如麻木不仁，虽有热证，不得用黄柏，但加黄 。

&emsp;&emsp;治阴阳俱虚盗汗。

&emsp;&emsp;黄 （蜜炙，六钱） 炙甘草（一钱）水一钟半，煎八分，食远服。

&emsp;&emsp;治表虚自汗。

&emsp;&emsp;黄 （蜜炙） 防风（各一钱） 白术（炒，二钱）水一钟，姜三片，煎服。

&emsp;&emsp;（《良方》）

&emsp;&emsp;治劳瘵憎寒壮热，口干咽燥，自汗疲倦烦躁。

&emsp;&emsp;人参 麦门冬 黄 桔梗 淡竹叶 炙甘草（等分）

&emsp;&emsp;上每服一两，水煎服。如自汗，加小麦同煎。

&emsp;&emsp;方在寒阵。治阴虚血热盗汗神效。

&emsp;&emsp;治睡中汗出。

&emsp;&emsp;人参 酸枣仁 白茯苓（各等分）

&emsp;&emsp;上为细末，每服三钱，食远米饮调下。大人小儿皆可服。

&emsp;&emsp;（《和剂》）

&emsp;&emsp;治脾胃虚弱，饮食不进，呕吐泄泻，或久泻或大病后，调助脾胃。

&emsp;&emsp;人参 山药（炒） 白扁豆（去皮，姜汁炒） 莲肉（去心，各一斤半） 白术（二斤，米泔浸炒）桔梗（炒黄色） 砂仁 薏仁（炒） 白茯苓（去皮） 炙甘草（各一斤）

&emsp;&emsp;上为细末，每服二钱，米汤调下。或加姜、枣水煎服。或炼蜜丸，桐子大，每服七、八十丸，空心米饮、白汤任下。

&emsp;&emsp;方在小儿。治脾虚热渴。

&emsp;&emsp;（《医录》）

&emsp;&emsp;治热伤元气，肢体倦怠，气短口渴，汗出不止，或金为火制，水失所生，而致咳嗽喘促，肢体痿弱，脚软眼黑等证。

&emsp;&emsp;人参（五钱） 麦冬 五味子（各三钱）水煎服。此方以生脉为名，故俗医之治脉脱者每多用此，是岂知脉脱由阳气，岂麦冬、五味之所宜乎？见亦浅矣。

&emsp;&emsp;治喘促，脉伏而数，或虚烦作渴。

&emsp;&emsp;五味子（一钱） 人参 麦冬 杏仁 橘红（各一钱五分）水二钟，姜三片，枣二枚，煎八分，无时服。

&emsp;&emsp;（陈氏）

&emsp;&emsp;治肾水枯涸，口燥舌干。

&emsp;&emsp;五味子 麦门冬（各一两） 黄 （炒，三两） 人参（二两） 粉草（炙，五钱）

&emsp;&emsp;上每服五钱，水煎，日夜服数剂。

&emsp;&emsp;治喘急不能卧。

&emsp;&emsp;人参（钱半） 胡桃肉（五枚，泡去皮）水一钟半，姜三片，枣一枚，煎八分，食后温服。

&emsp;&emsp;（丹溪）

&emsp;&emsp;治虚劳干咳嗽，或好酒者久嗽尤效。

&emsp;&emsp;人参（十二两） 白茯苓（十五两） 白蜜（五斤，熬去沫） 琥珀 沉香（各五钱） 大生地（十斤，以银石器杵取自然汁）

&emsp;&emsp;上先以地黄汁同蜜熬沸，搅匀，用密绢滤过，将人参等为极细末，和蜜汁入瓷、银瓶内，用绵纸十余层加箬封扎瓶口，入砂锅或铜锅，以桑柴火，长流水没瓶煮三昼夜，取出换油蜡纸扎口，悬浸井中半日以出火气，提起仍煮半日，以去水气，然后收藏。每日清晨及午后，取三匙，用温酒一两许调服，或白汤亦可。制须净室，忌鸡、犬、妇人。本方原无琥珀、沉香二味，乃 仙加入者，云奇效异常，今并录其方。

&emsp;&emsp;治劳嗽。

&emsp;&emsp;人参 黄 北五味 紫菀（各七分半） 熟地黄 桑白皮（各钱半）水二钟，煎八分，入蜜少许，食远温服。

&emsp;&emsp;（杨氏）

&emsp;&emsp;治荣卫俱虚，发热自汗，咳嗽痰涎，肺气喘急，唾脓。

&emsp;&emsp;人参 茯苓 当归 白芍药 白术 甘草（炙） 川芎 熟地黄 麦门冬 五味 桑白皮（各七分） 阿胶（炒，一钱）水二钟，姜二片，紫苏五叶，煎八分，食远服。

&emsp;&emsp;（《圣惠》）

&emsp;&emsp;方在固阵。

&emsp;&emsp;治久嗽，收涩之剂。

&emsp;&emsp;治咳嗽，大能润肺。

&emsp;&emsp;牛髓（一斤， 骨中者） 白蜜（半斤） 干山药（四两，炒） 杏仁（四两，去皮尖，研如泥）胡桃仁（去皮，四两，另研）

&emsp;&emsp;上将牛髓、白蜜用砂锅熬沸，以绢滤去渣，盛瓷瓶内，将杏仁等三味同入瓶内，以纸密封瓶口，重汤煮一日夜，取出冷定。每空心以白汤化服一二匙。

&emsp;&emsp;（《良方》）

&emsp;&emsp;治咳嗽胸痛，上气喘壅。此为邪搏于肺，气不宣通，故咳而喘，气上逆，面目浮肿。此方非独治嗽，兼补虚损，去风燥，悦肌肤，妇人服之尤佳。

&emsp;&emsp;白沙蜜（一升） 牛酥（一升） 杏仁（三升，去皮尖，研如泥）

&emsp;&emsp;上将杏仁于瓷盆中用水研取汁五升，以净铜锅先倾汁三升，熬减其半，又倾汁二升，再以微火熬减至一升许，即入蜜、酥二味煎熟，其药乃成，贮于净瓷器中。每日三次，以温酒或米饮、白汤调服一匙，服至七日，唾色变白，二七唾稀，三七嗽止。

&emsp;&emsp;治一切咳血肺疾。

&emsp;&emsp;用好牛酥五斤，熔三遍，凝取当出醍醐，含服一合即瘥。

&emsp;&emsp;（《良方》）

&emsp;&emsp;治嗽久劳嗽唾血。

&emsp;&emsp;黄 （蜜炙） 糯米（炒） 阿胶（炒，等分）

&emsp;&emsp;上为细末。每服二钱，米饮调下。

&emsp;&emsp;（《拔萃》）

&emsp;&emsp;治咳嗽咯血成劳，眼睛疼痛，四肢困倦，脚膝无力。

&emsp;&emsp;五味子 人参 芍药 甘草（各五分） 黄 桔梗（各钱半） 熟地 麦冬（各一钱）水二钟，煎八分，食后温服。

&emsp;&emsp;治男妇诸虚百损，五劳七伤，骨蒸潮热，百节疼痛，盗汗惊惕，咽燥唇焦，憔瘦少力，咳嗽多痰，咯吐衄血，寒热往来，颊赤昏倦少食，服热药则热烦躁满，服寒药则膈满腹痛，及大病后荣卫不调，或妇人产后血气未足，俱宜服此。

&emsp;&emsp;人参 黄 当归 熟地黄 白术 川芎 芍药 麦冬 甘草 茯苓 山药 五味子木香 石斛 肉桂 丹皮（等分）

&emsp;&emsp;上咀。每服一两，水一钟半，姜五片，枣二枚，小麦五十粒，乌梅一个，煎七分，食前服。

&emsp;&emsp;（《元戎》）

&emsp;&emsp;治衄血往来久不愈。

&emsp;&emsp;生地黄 熟地黄 地骨皮 枸杞子上等分，焙干为细末，每服二钱，蜜汤调下，不拘时。

&emsp;&emsp;（《良方》）

&emsp;&emsp;治虚热吐血、衄血、汗出。

&emsp;&emsp;甘草（炒） 白芍药（炒） 黄 （炒，各半两） 熟地黄（两半）

&emsp;&emsp;上每服五、七钱，水煎服。世治吐血并用竹茹、地黄、藕汁、童便，此亦不可拘泥。如阳乘于阴，血得热则流散，经水沸溢，理宜凉解，以大黄、犀角之类；如阴乘于阳，所谓天寒地冻，水凝成冰，须当温散，宜干姜、肉桂，或理中汤之类。

&emsp;&emsp;（东垣）

&emsp;&emsp;治吐血久不愈者。

&emsp;&emsp;麦门冬 黄 （各一钱） 人参 归身 生地（各五分） 五味子（十粒）

&emsp;&emsp;上 咀。水煎服。

&emsp;&emsp;（《拔萃》）

&emsp;&emsp;治脾胃虚，气促气弱，精神短少，衄血吐血，气虚不能摄血者。

&emsp;&emsp;麦冬 当归 芍药 紫菀（各一钱） 人参 黄 （各八分） 甘草（五分） 五味子（九粒）水二钟，煎一钟，食后服。

&emsp;&emsp;（《家抄》）

&emsp;&emsp;方在寒阵。

&emsp;&emsp;治虚火咳嗽，阴虚劳损。

&emsp;&emsp;方在寒阵。

&emsp;&emsp;治肺热咳嗽见血。

&emsp;&emsp;（万氏）

&emsp;&emsp;方在痘疹。

&emsp;&emsp;治表邪内热咳嗽。

&emsp;&emsp;治鼻衄。

&emsp;&emsp;麦门冬 生地（各一钱） 白芍药 蒲黄（各二钱）水二盏，姜三片，煎八分，食后温服。

&emsp;&emsp;治劳瘵憎寒壮热，口干咽燥，自汗烦躁，咳嗽唾血，瘦剧困倦。

&emsp;&emsp;人参 白术 黄 当归 熟地黄 麦门冬 白芍药 茯神 白茯苓 莲肉 五味子炙甘草 桔梗 半夏曲（各五分）水一钟半，红枣一枚，乌梅一个，煎七分，食远服。如嗽，加阿胶；胸满，加木香，以湿纸包，炮用，或加沉香亦可；如不思饮食，加扁豆炒用。

&emsp;&emsp;（《医统》）

&emsp;&emsp;治体质素弱，或病后思虑过多，心虚惊悸不寐。

&emsp;&emsp;归身 生地 熟地 茯神（各一钱） 人参（钱半） 麦冬（钱半） 枣仁 柏子仁（各八分） 炙甘草（四分） 五味子（十五粒）加灯心、莲子，水煎八分服。

&emsp;&emsp;（钱氏）

&emsp;&emsp;方在小儿。治心虚惊痫。

&emsp;&emsp;治七情五志久逆，心风妄言妄笑，不知所苦。

&emsp;&emsp;人参 当归（酒洗） 生地黄 茯神（各一钱） 羚羊角（镑为末） 枣仁（炒，研） 甘草（炙）远志（制，各八分）水一钟半，莲子七枚，煎七分，入羚羊角末、麝香半分，和匀，食后临卧服。

&emsp;&emsp;治好忘。后定志丸稍胜于此（百十六）。

&emsp;&emsp;人参 远志（各二钱半） 石菖蒲（一两） 白茯苓（二两）

&emsp;&emsp;上为细末，每服一钱，食后米饮调下。

&emsp;&emsp;（《局方》）

&emsp;&emsp;治心虑过多，心神溃乱，烦躁不寐。

&emsp;&emsp;白茯苓 白茯神 麦门冬 生地黄 当归 半夏曲 陈皮（各一钱） 甘草（五分）

&emsp;&emsp;上加竹叶、灯心，同煎服。

&emsp;&emsp;治病后气血俱虚，内亡津液，烦热，诸虚不眠者。

&emsp;&emsp;枣仁（微炒） 人参（各一钱） 麦冬（三钱） 竹茹（一钱）加龙眼肉五枚，煎服，无时。

&emsp;&emsp;（《秘传》）

&emsp;&emsp;治心肾水火不交，精血虚耗，痰饮内蓄，怔忡恍惚，夜卧不安。

&emsp;&emsp;枣仁（炒） 远志 黄 白茯苓 莲肉（去心） 当归 人参 茯神（各一钱） 陈皮 炙甘草（各五分）水一钟半，加生姜三片，枣一枚，煎七分，日一服，临卧一服。

&emsp;&emsp;（仲景）

&emsp;&emsp;治虚劳虚烦不得眠。

&emsp;&emsp;酸枣仁（二升） 甘草（一两） 知母 茯苓 川芎（各二两） （《深师方》仍有生姜二两）

&emsp;&emsp;上五味，以水八升，煮酸枣仁得六升，纳诸药再煮取三升，分温三服。

&emsp;&emsp;（钱氏）

&emsp;&emsp;方在小儿。

&emsp;&emsp;治心肺虚热烦躁。

&emsp;&emsp;治心虚烦热，夜卧不宁，及病后虚烦。

&emsp;&emsp;远志（黑豆、甘草同煮） 黄 当归 麦冬 枣仁（炒） 石斛（各钱半） 人参 茯神（各七分） 甘草（五分）水二钟，煎八分，食远服。烦甚者，加竹叶、知母。

&emsp;&emsp;治心劳虚寒，梦寐惊悸。

&emsp;&emsp;远志肉 茯神 人参 当归（酒浸） 枣仁 黄 肉桂（各一两） 炙甘草（五钱）

&emsp;&emsp;上 咀。每服一两，水一钟半，姜五片煎服，无时。

&emsp;&emsp;（东垣）

&emsp;&emsp;治血虚心烦，睡卧不宁，或五心烦热。

&emsp;&emsp;人参 川芎 当归 熟地黄（酒拌蒸） 生地黄（酒拌） 黄 （炙，各一钱）

&emsp;&emsp;上水煎服。

&emsp;&emsp;治思虑过度，心血耗伤，怔忡恍惚不寐。

&emsp;&emsp;人参（一钱） 芍药 枣仁 柏子仁（各五分） 当归 黄 茯神（各一钱） 紫石英（五分） 远志甘草 木香（各三分）水一钟半，姜三片，枣一枚，煎八分服。

&emsp;&emsp;（《元戎》）

&emsp;&emsp;治肝脾血虚，及郁怒伤肝，少血目暗，发热胁痛等证。

&emsp;&emsp;当归 芍药 白术 茯神 甘草 柴胡（各等分）

&emsp;&emsp;上姜、水煎服。

&emsp;&emsp;（薛氏）

&emsp;&emsp;治肝脾血虚，发热，小水不利。

&emsp;&emsp;即前逍遥散加丹皮、栀子各七分。

&emsp;&emsp;治噎食不下，咽喉闭塞，胸膈烦闷。

&emsp;&emsp;生姜汁 白蜜 牛酥（各五两） 人参 百合（各二两）

&emsp;&emsp;上入铜铫中，以慢火熬膏，每用一二匙，用人参百合汤调下，或咽下。

&emsp;&emsp;（《局方》）

&emsp;&emsp;治风冷乘虚入客肠胃，水谷不化，泄泻注下，及肠胃湿毒，下如豆汁，或下瘀血，日夜无度。

&emsp;&emsp;人参 白术 茯苓 当归 川芎 白芍药 肉桂（等分）

&emsp;&emsp;上为粗散，每服二钱，入粟米数粒同煎，食前服。

&emsp;&emsp;此方名为治风而实非治风，乃补血和血，益胃气之药，下血痢而挟虚者，实可倚仗，出太阳桂苓汤例药也。

&emsp;&emsp;（《选要》）

&emsp;&emsp;治冷痢虚甚，下物如鱼脑，三服愈。

&emsp;&emsp;黄 （炙，四钱） 熟地黄 人参 白术 白芍药 当归 茯苓 半夏 五味子 肉桂（各一钱） 甘草（炙，五分）水一钟，姜三片，乌梅一个，煎七分，食远服。

&emsp;&emsp;《良方》

&emsp;&emsp;治妊娠下痢，腹痛小便涩。

&emsp;&emsp;当归（炒） 黄 （各一两） 糯米（一合）水二钟，煎一钟，温服。

&emsp;&emsp;（《局方》）

&emsp;&emsp;治足三阴亏损，寒湿外邪乘虚内侵，患鹤膝、附骨等疽，不问已溃未溃，宜先用此。及治痢后脚膝软痛，不能动履，名曰痢后风。此药祛风顺气，活血壮筋骨，行履如故。

&emsp;&emsp;人参 白术 防风 羌活（各二钱） 黄 （一钱） 熟地 杜仲（各二钱） 官桂 甘草（炙，各五分） 白芍 牛膝 附子（各一钱） 川芎（钱半）水煎服。一方有当归，无官桂，加姜七片。

&emsp;&emsp;（河间）

&emsp;&emsp;治舌喑不能言，足废不能行，此谓少阴气厥不至，急当温之，名曰痱证。凡阴虚有二，有阴中之水虚，有阴中之火虚，此治火虚之剂。

&emsp;&emsp;熟地 巴戟（去心） 山茱萸 肉苁蓉（酒浸） 附子 石斛 五味 石菖蒲 茯苓 远志官桂 麦门冬上等分，每服五钱，入薄荷少许，姜、枣煎服。

&emsp;&emsp;治虚劳遗精、白浊最效。

&emsp;&emsp;金樱子（经霜后采红熟者，撞去刺，切开去核，捣碎煮之，滤榨净汁用，熬成膏） 人参桑螵蛸（新瓦焙燥） 山药（各二两） 杜仲（姜汁炒） 益智仁（各一两） 薏仁 山茱萸 芡实枸杞（各四两） 青盐（三钱）

&emsp;&emsp;上咀。用水同熬二次，去渣，熬成膏，将金樱膏对半和匀，空心白汤下三、四匙。

&emsp;&emsp;白浊皆因心气虚，不应只作肾虚医。

&emsp;&emsp;四君子汤加远志，一服之间见效奇。

&emsp;&emsp;方在妇人。治虚劳咳嗽，盗汗发热。

&emsp;&emsp;治气虚眩晕。

&emsp;&emsp;人参 黄 （各一钱二分） 白术（二钱） 白茯苓（一钱） 山药 山茱萸（各钱半） 炙甘草（五分）水二钟，枣二枚，煎八分，食前服。

&emsp;&emsp;（《元戎》）

&emsp;&emsp;治血虚头痛欲裂。

&emsp;&emsp;当归（一两）好酒（一升），煮取六合服之。

&emsp;&emsp;宁心益智，安神固精。

&emsp;&emsp;人参 茯苓 茯神 枣仁 远志 益智 牡蛎（各五钱） 朱砂（二钱半）为末，枣肉丸服。

&emsp;&emsp;（《千金》）

&emsp;&emsp;治脾虚烦热，金水不足，及肺气燥热，作渴作嗽，或小便短少赤色，涩滞如淋，大便燥结，此阴虚有火之圣药也。

&emsp;&emsp;人参（二两） 天冬（炒） 麦冬（炒） 生地黄 熟地黄（各四两）蜜丸，桐子大。每服五、六十丸，空心温酒或淡盐汤下。

&emsp;&emsp;中寒之人不可服。如欲作膏，俟煎成，外加白蜜四两。

&emsp;&emsp;治吐血咳嗽服凉药不得者。团参散方在小儿。

&emsp;&emsp;人参 黄 飞罗面（各一两）

&emsp;&emsp;上为细末，滴水和丸，桐子大。每服五、七十丸，茅根汤下。

&emsp;&emsp;宁心保神，固精益血，壮力强志，令人不忘，去烦热，除惊悸，清三焦，解干渴，育养心气。此方之传，未考所自。《道藏》偈云∶昔志公和尚日夜讲经，邓天王悯其劳者也，锡之此方，因以名焉。

&emsp;&emsp;生地黄（四两，洗净） 人参 玄参（炒） 丹参（炒） 远志（炒） 桔梗（各五钱） 白茯苓（五钱）五味（炒） 当归（酒洗） 麦冬（炒） 天冬（炒） 柏子仁（炒） 酸枣仁（炒，各一两）

&emsp;&emsp;上为细末，炼蜜为丸，每两分作十丸，金箔为衣。每服一丸，灯心枣汤化下，食远临卧服。或作小丸亦可。

&emsp;&emsp;《类方》∶如前方，内多黄连二两（酒炒）。

&emsp;&emsp;《医统》方∶此较前多百部、菖蒲、杜仲三味。

&emsp;&emsp;生地黄（二两，用砂仁五钱、茯苓一两同煮，去砂仁不用） 人参 玄参 丹参 远志 柏子仁（炒） 枣仁（炒） 白茯神 杜仲（制） 百部（各一两） 归身（一两六钱） 天冬 麦冬（各一两二钱） 桔梗（八钱） 五味 石菖蒲（各五钱）《得效》方用熟地，不用生地，余如《医统》，又外加茯苓、炙甘草，共一十八味，分两俱各等分。

&emsp;&emsp;按∶上方惟前十三味者，乃《道藏经》本方。此外各有不同，亦惟随宜择用可也。

&emsp;&emsp;《百一》

&emsp;&emsp;黄 （蜜炙） 茯神 人参（各四两） 远志（制，二两） 熟地黄（三两） 枣仁（炒） 柏子仁（另研） 五味子（各二两） 朱砂（一两，另研）

&emsp;&emsp;上为末，炼蜜丸，桐子大。每服五十丸，米饮、温酒任下。盗汗不止，麦麸汤下；梦遗失精，人参龙骨汤下；卒暴心痛，乳香汤下；虚烦发热，麦门冬汤下；吐血，人参汤下；大便下血，地榆汤下；小便出血，茯苓车前子汤下；中风不语，薄荷生姜汤下；风痫痰气，防风汤下。

&emsp;&emsp;（《局方》）

&emsp;&emsp;治心血不足，时或怔忡，夜多乱梦，如堕岸谷。常服安心肾，益荣卫。

&emsp;&emsp;人参 龙齿（各二两五钱） 白茯苓 茯神 麦冬 五味（各一两二钱半） 车前子 远志（制）天冬 山药（姜汁炒） 熟地（酒蒸，各一两半） 朱砂（两半，为衣） 枣仁（炒，三钱）炼蜜丸，桐子大。每服八、九十丸，早晚米饮或温酒下。一方有肉桂一两二钱五分。一方有当归、柏子仁、石菖蒲。

&emsp;&emsp;（《集验》）

&emsp;&emsp;治心劳太过，神不守舍，合眼则梦，遗泄不常。

&emsp;&emsp;柏子仁（鲜白不油者，以纸包槌去油） 白茯神 酸枣仁 生地黄 当归身（各二两） 五味子辰砂（细研） 犀角（镑） 甘草（各半两）

&emsp;&emsp;上为末，炼蜜丸如芡实大，金箔为衣。午后临卧各津嚼一丸。

&emsp;&emsp;（古庵）

&emsp;&emsp;治水火不济，心下怔忡，夜多盗汗，便赤梦遗。

&emsp;&emsp;牛膝（酒浸） 苁蓉（酒浸） 熟地黄（各二两） 菟丝子（酒煮，三两） 人参 黄 （蜜炙） 当归（酒浸） 山药（炒） 鹿茸（酥炙） 附子（炮去皮脐） 茯神 五味子 龙骨（ ） 远志（甘草汤浸剥，姜汁炒，各一两）

&emsp;&emsp;上为细末，酒煮面糊丸，桐子大。每服百丸，空心枣汤或清汤送下。

&emsp;&emsp;（《济生》）

&emsp;&emsp;治心神恍惚不宁，梦泄遗精。

&emsp;&emsp;人参 茯神 白茯苓 龙齿 远志（姜汤浸炒） 石菖蒲（各二两）蜜丸，桐子大，朱砂为衣。每服七、八十丸，空心盐汤下。

&emsp;&emsp;治怔忡惊悸癫痫。（《得效》）宁志丸，方在和阵，与此稍同。

&emsp;&emsp;人参 枣仁（酒浸） 茯苓 柏子仁 当归 远志（酒浸） 茯神 石菖蒲 琥珀（各五钱）乳香 朱砂（各三钱）

&emsp;&emsp;上为末，炼蜜丸，桐子大。每服三、五十丸，食后枣汤下。

&emsp;&emsp;治因惊失志。

&emsp;&emsp;人参 枣仁（泡去皮，纸炒） 朱砂（各半两） 滴乳香（一钱，另研）

&emsp;&emsp;上为末，炼蜜丸，弹子大。每服十丸，薄荷汤下。

&emsp;&emsp;治心气不足，惊悸恐怯，或语鬼神，喜笑，及目不能近视，反能远视，乃阳气不足也，宜此方主之。此方与前开心散小异。

&emsp;&emsp;人参 茯苓（各二两） 菖蒲 远志（制，各一两）炼蜜丸，桐子大，朱砂为衣。每服五、七十丸，米饮下。

&emsp;&emsp;（《拔萃》）

&emsp;&emsp;补心神，安魂魄，去热除痰。

&emsp;&emsp;人参（一两半） 石菖蒲 茯神 远志（制，各一两） 麦门冬 白术（各五钱） 朱砂（一钱） 牛黄（二钱，另研）

&emsp;&emsp;上为细末，炼蜜丸，桐子大，朱砂为衣。每服五十丸，米饮下。一方有茯苓一两。

&emsp;&emsp;治惊悸怔忡。

&emsp;&emsp;人参 黄 当归 生地黄 远志 茯神 茯苓 枣仁（泡去皮，隔纸炒） 阿胶（炒）龙齿 紫石英 薄荷 朱砂（各一两）

&emsp;&emsp;上为末，炼蜜丸，桐子大。每服五、七十丸，食后临卧枣汤下。

&emsp;&emsp;（《秘验》）

&emsp;&emsp;治健忘恍惚，神虚不寐。

&emsp;&emsp;真琥珀 真羚羊角（细镑） 人参 白茯神 远志（制） 甘草（等分）

&emsp;&emsp;上为细末，猪心血和炼蜜丸，芡实大，金箔为衣。每服一丸，灯心汤嚼下。

&emsp;&emsp;（《金匮》）

&emsp;&emsp;即《金匮》肾气丸，亦名地黄丸。治肾水亏损，小便淋闭，头目眩晕，腰腿酸软，阴虚发热，自汗盗汗，憔悴瘦弱，精神疲困，失血失音，水泛为痰，病为肿胀，壮水制火之剂也。

&emsp;&emsp;熟地黄（八两，蒸捣） 山茱萸 山药（炒，各四两） 丹皮 泽泻 白茯苓（各三两）

&emsp;&emsp;上为细末，和地黄膏加炼蜜为丸，桐子大。每服七、八十丸，空心食前滚白汤，或淡盐汤任下。此方用水煎汤，即名六味地黄汤，下八味丸亦同。

&emsp;&emsp;（崔氏）

&emsp;&emsp;治命门火衰，不能生土，以致脾胃虚寒，饮食少思，大便不实，或下元冷惫，脐腹疼痛等证。王太仆曰∶益火之源以消阴翳，即此谓也。即前六味地黄丸加肉桂、制附子各一两。

&emsp;&emsp;（陈氏）

&emsp;&emsp;治肾水不足，虚火上炎，发热作渴，口舌生疮，或牙根溃蚀，咽喉疼痛，寝汗憔悴等证。

&emsp;&emsp;此临川陈自明方。李氏云∶凡发背之热，未有不自肾虚而得之者，必须五更服加减八味丸。即前六味丸加肉桂一两、五味子四两炒用。纳泽泻切片，蒸五次焙用。一方五味止用一两。

&emsp;&emsp;（《良方》）

&emsp;&emsp;治阴虚潮热盗汗，烦热作渴，筋骨疼痛，月经不调等证。即前六味丸加当归、生地各四两，五味子二两。

&emsp;&emsp;（薛氏）

&emsp;&emsp;治脾肾阳虚，不能行水，小便不利，腰重脚肿，或肚腹肿胀，四肢浮肿，或喘急痰盛，已成臌证，其效如神。此证多因脾胃虚弱，或治失其宜，元气复伤而变此证。若非速救肾中之火，则阳气不充于下，何以生土？土虚又何以制水？此必用之剂也，苟不知此，必不能救。若病在燃眉，当变丸为汤治之。

&emsp;&emsp;熟地（四两，酒拌蒸） 山药 山茱萸 川牛膝 丹皮 泽泻 车前子 肉桂（各一两） 白茯苓（三两） 附子（制，五钱）

&emsp;&emsp;上为末，炼蜜同地黄膏捣丸，桐子大。每服七、八十丸，空心米饮下。

&emsp;&emsp;（丹溪）

&emsp;&emsp;治诸虚不足，腰腿疼痛，行步无力。壮元阳，益肾水。

&emsp;&emsp;熟地（二两） 山药（炒） 牛膝（各两半） 山茱萸 杜仲 巴戟肉 白茯苓 五味子 小茴香（炒） 肉苁蓉（酒洗去甲，新瓦焙干） 远志（甘草汤煮，晒干，各一两） 石菖蒲 枸杞（各五钱）

&emsp;&emsp;上为末，红枣肉和或炼蜜为丸，桐子大。每服七、八十丸，空心淡盐汤或温酒任下。

&emsp;&emsp;方在寒阵。治阴虚血热诸证。

&emsp;&emsp;（《秘方》）

&emsp;&emsp;此药能补诸虚百损，五劳七伤，攻效不能尽述。人制一料服之，可以延年一纪。其法须四人共制一鹿，分而服之，逾年又共制之，四人共制四年，则每人得一全鹿。若一人独制一料，恐久留变坏，药力不全矣。

&emsp;&emsp;中鹿一只 缚杀之，退去毛，将肚杂洗净，同鹿肉加酒煮熟，将肉横切，焙干为末；取皮同杂仍入原汤熬膏，和药末、绞肉加炼蜜和捣为丸。其骨须酥炙为末，同入之。

&emsp;&emsp;人参 白术（炒） 茯苓 炙甘草 当归 川芎 生地黄 熟地黄 黄 （蜜炙） 天门冬麦门冬 枸杞 杜仲（盐水炒） 牛膝（酒拌蒸） 山药（炒） 芡实（炒） 菟丝（制） 五味子锁阳（酒拌蒸） 肉苁蓉 破故（酒炒） 巴戟肉 胡芦巴（酒拌蒸） 川续断 覆盆子（酒拌蒸） 楮实子（酒拌蒸） 秋石 陈皮（上各一斤） 川椒（去目，炒） 小茴香（炒） 沉香 青盐（各半斤）

&emsp;&emsp;上先须精制诸药为末，和匀一处，候鹿胶成就，和捣为丸，桐子大，焙干。用生黄绢作小袋五十条，每袋约盛一斤，悬置透风处，用尽一袋，又取一袋。阴湿天须用火烘一二次为妙。每服八、九十丸，空心临卧姜汤、盐汤、白汤任下，冬月温酒亦可。

&emsp;&emsp;（《青囊》）

&emsp;&emsp;壮精神，除百病，养气血，补百损，老人虚人常服，延年益寿。

&emsp;&emsp;昔蜀中有道士酣歌酒肆曰∶尾闾不禁沧海竭，九转金丹都慢说，惟有斑龙顶上珠，能补玉堂关下血。真人仲源索方传世。

&emsp;&emsp;鹿角胶 鹿角霜 柏子仁 菟丝子（制） 熟地黄（各八两） 白茯苓 补骨脂（各四两）

&emsp;&emsp;上将胶先溶化，量入无灰酒打糊丸，桐子大。每服六、七十丸，空心淡盐汤或酒任下。

&emsp;&emsp;（《秘验》）

&emsp;&emsp;此药固本保元，生精养血，培复天真，大补虚损，益五内，除骨蒸，壮元阳，多子嗣，充血脉，强健筋骸，美颜色，增延寿算，聪明耳目，润泽髭须，真王道奇品之方，功难尽述也。

&emsp;&emsp;鹿角（五十两为则） 取新角连脑骨者佳，锯长二寸许，用米泔浸一宿，刷洗净，同后药入坛煮胶。

&emsp;&emsp;黄精（八两） 枸杞 怀熟地 菟丝子（淘洗净） 金樱子（去毛、子，各四两） 天门冬（去心）麦门冬（去心） 川牛膝 龙眼肉 楮实子（各二两）

&emsp;&emsp;以上十味，同角入金华好坛，层层放实，以新汲淡水入坛平肩，用蜜梭布四层包口，以新砖压之，置大锅中井字架上，以木甑盖好，重汤煮三日夜，毋得间断火候。傍用小锅烧滚水，不时添注坛内，并锅水勿使干涸。日足取起，滤去滓，将汁用罗底绢绞出，入净砂锅内，文火熬成膏，约一斤半，外炼蜜二斤，滴水成珠，搀入调和后药，杵合为丸。

&emsp;&emsp;鹿角霜（十两） 人参（五两） 黄 （蜜炙） 芡实（炒） 白茯苓 山药（炒） 山茱萸 生地黄（酒洗，饭上蒸过） 知母（盐水炒，各四两） 北五味子（一两）夏月加川黄柏四两，炒褐色。

&emsp;&emsp;以上十味为细末，用前膏和匀，木杵捣丸，桐子大。空心淡盐汤送下百余丸，随用煮熟莲肉或干枣数枚压之，俾纳丹田也。

&emsp;&emsp;（《正传》）

&emsp;&emsp;治血气亏损，两足痿弱，不能行动，久卧床祷者，神效。

&emsp;&emsp;鹿角胶（一斤） 鹿角霜 熟地（各半两） 当归（四两） 人参 牛膝 菟丝子（制） 白茯苓（各三两） 白术 杜仲（各二两） 虎胫骨（酥炙） 龟板（酥炙，各一两）

&emsp;&emsp;上为末，先将鹿角胶用无灰酒二钟溶化，加炼蜜捣丸，桐子大。每服百丸，空心盐姜汤下。

&emsp;&emsp;治香港脚腿腕生疮，及阴虚下元痿弱，咳嗽等证。

&emsp;&emsp;鹿茸（酥炙，另捣成泥） 五味子 当归 熟地黄（各等分）酒糊和丸，桐子大。每服四、五十丸，温酒或盐汤任下。

&emsp;&emsp;（《集验》）

&emsp;&emsp;治诸虚劳倦。补心肾，益气血。

&emsp;&emsp;鹿茸（酥炙） 熟地黄 当归 枸杞 枣仁（炒） 附子（制） 牛膝 远志（姜汁浸炒） 山药沉香 肉苁蓉（酒浸，各二两） 麝香（五分）炼蜜丸，桐子大。每服五十丸，盐汤下。

&emsp;&emsp;（《三因》）

&emsp;&emsp;治失志伤肾，肾虚消渴，小便无度。

&emsp;&emsp;鹿茸（酥炙） 麦门冬 熟地黄 黄 （炙） 五味 肉苁蓉 鸡内金（酒炒） 山茱萸 破故纸（炒，各七钱） 茯苓 人参 牛膝（酒浸） 玄参 地骨皮（各半两）

&emsp;&emsp;上为末，炼蜜丸，桐子大。每服七、八十丸，米饮下。

&emsp;&emsp;（《本事》）

&emsp;&emsp;治肾虚腰痛，不能转侧。

&emsp;&emsp;麋茸（鹿茸亦可） 菟丝子（制，各一两） 舶茴香（五钱）

&emsp;&emsp;上为末，以羊肾二对，用酒煮烂，去膜，研如泥，和丸，桐子大，阴干。如太干，以酒糊佐之。每服三、五十丸，温酒或盐汤下。

&emsp;&emsp;（杨氏）

&emsp;&emsp;治脾肾虚寒，饮食少思，发热盗汗，遗精白浊，真气亏损，肌体瘦弱等证。

&emsp;&emsp;熟地黄（二两） 山药 山茱萸 杜仲（姜汤炒） 枸杞（二两） 牛膝（酒浸） 远志（姜汁浸炒）肉苁蓉（酒浸） 北五味 川续断 楮实子 舶茴香 菟丝子（制） 巴戟肉（余各一两）

&emsp;&emsp;上为细末，炼蜜丸，桐子大。每服五十丸，空心盐酒下。

&emsp;&emsp;（《局方》）

&emsp;&emsp;治诸虚损伤，肌肉消瘦，耳聋目暗。常服壮筋骨，益肾水，令人不老。

&emsp;&emsp;山药（二两） 菟丝子（三两，酒浸煮） 五味（拣净，六两） 肉苁蓉（四两，切片酒浸，焙） 杜仲（三两，酒炒） 牛膝（一两，酒浸蒸） 熟地 泽泻 山茱萸 茯苓 巴戟肉 赤石脂（各一两）

&emsp;&emsp;上为细末，炼蜜和丸，桐子大。每服三、五十丸，食前温酒或米饮下。

&emsp;&emsp;一名延年益寿不老丹。此药大补元气，服一月自觉异常，功效不可尽述。按，此方为阴虚血热者宜之，诸阳虚者不可用。

&emsp;&emsp;何首乌（半斤，用米泔水浸软，竹刀刮去皮，分四制。忌铁器，以砂锅、瓦器盛酒拌芝麻蒸一次，晒干；又用羊肉一斤切片拌蒸一次，晒干；再用酒拌蒸一次，黑豆拌蒸一次，各晒干） 熟地 生地（酒浸焙，各三两） 天冬 麦冬（各末，一两） 人参（五钱） 地骨皮（童便浸晒）白茯苓（酒浸晒干取末，各一两）

&emsp;&emsp;上取乳汁六两，白蜜十两，同炼一器中，合前末为膏，瓷器取贮，勿令泄气。不拘时服一、二匙，沸汤嗽咽之。

&emsp;&emsp;（《经验》）

&emsp;&emsp;治男妇气血两虚，精神短少，脾胃不足，形体羸瘦。

&emsp;&emsp;人参 白术（土炒） 当归 熟地黄 黄 芍药 山药（各一两） 远志（制） 生地黄 山茱萸（各半两） 白茯苓（二两） 陈皮（八钱）

&emsp;&emsp;上为细末，用鸭一只，取血入炼蜜和丸，桐子大。每服八、九十丸，食前淡盐汤送下，或酒亦可。

&emsp;&emsp;天门冬 熟地黄 人参（等分）

&emsp;&emsp;上为末，炼蜜丸服。

&emsp;&emsp;补血生精，泻火益水，强筋骨，黑须发，补益之功甚大。

&emsp;&emsp;何首乌（赤、白各半斤，酒浸软，竹刀刮去皮，同牛膝蒸） 川牛膝（半斤，净，用黑豆三升，同何首乌层层拌铺甑内，蒸极熟，取出去豆，与何首乌共捣如泥） 白茯苓（一斤，用人乳五升煮干为度） 赤茯苓（一斤，用牛乳五升煮干为度） 当归（四两，酒浸，焙干） 枸杞（四两） 破故（炒香） 菟丝子（制，各半两）炼蜜为丸，鸡头子大。每服一丸，日进三服，空心温酒、午后姜汤、临卧盐汤送下。

&emsp;&emsp;（《百一》）

&emsp;&emsp;治老人虚弱肾伤，腰痛不可屈伸。

&emsp;&emsp;杜仲（十两） 补骨脂（用芝麻五两同炒，以芝麻黑色无声为度，去麻不用，十两） 鹿茸（四两，燎去毛，酒浸炙）

&emsp;&emsp;上为末，用胡桃肉三十个，浸去皮，捣为膏，入面少许，煮糊为丸，桐子大。每服百丸，温酒、盐汤任下。

&emsp;&emsp;治肾虚精滑，补精气。

&emsp;&emsp;甘州枸杞 黄精（九蒸九晒）

&emsp;&emsp;上二味等分，相和捣作饼子，焙干为末，炼蜜丸，桐子大。每服百余丸，空心温酒送下。

&emsp;&emsp;（《局方》）

&emsp;&emsp;治肾虚腰痛，益精助阳，乌须壮脚力，妇人随证用引吞送，神效。

&emsp;&emsp;破故纸（四两，炒香） 杜仲净（八两，姜汤炒） 胡桃肉（十两）

&emsp;&emsp;上为末，用蒜四两，捣膏和丸，桐子大。每服三、五十丸，空心温酒送下。一法不用蒜，以酒糊为丸，或炼蜜为丸，服者更佳。按，此方可加巴戟肉、大茴香各四两为尤妙。或再加肉苁蓉亦可。

&emsp;&emsp;（《良方》）

&emsp;&emsp;补诸虚不足，滋益阴阳，美容颜，健腰膝，止腰痛尤效。

&emsp;&emsp;破故（炒） 小茴（盐水炒） 胡芦巴（炒，各四两） 杜仲（三两，姜汁炒） 胡桃肉（二十五个）莲蕊（一两） 青盐（ ，五钱） 穿山甲（酥炙，三钱五分）

&emsp;&emsp;上为末，将胡桃肉捣烂，加酒煮面糊为丸，桐子大。每服三十丸，空心温酒下。

&emsp;&emsp;方在热阵。治肾脏虚冷等证。

&emsp;&emsp;（《保命》）

&emsp;&emsp;治肾肝虚损，骨痿不能起床，筋弱不能收持，及脾损谷不化，善益精缓中消谷。

&emsp;&emsp;杜仲（姜汤炒） 牛膝 萆 白蒺藜 防风 菟丝子（制） 胡芦巴 肉苁蓉（酒浸） 破故纸（酒炒，各等分） 官桂（减半）

&emsp;&emsp;上将猪腰子制如食法，捣烂加炼蜜和杵千余为丸，桐子大。每服五、七十丸，空心用温酒送下。治腰痛不起甚效。

&emsp;&emsp;（《局方》）

&emsp;&emsp;治肾虚腰痛。

&emsp;&emsp;杜仲（姜汁炒） 花椒（炒出汁） 食盐（少许）

&emsp;&emsp;上为末，以猪腰子一枚，薄批作五、七片，以椒盐淹去腥水，掺杜仲末三钱在内，以薄荷包，外加湿纸二、三层，煨熟食之，酒下。

&emsp;&emsp;方在热阵。治肾经积冷，下元衰弱。

&emsp;&emsp;方在热阵。治肾气虚寒，多溺，腰膝沉重。

&emsp;&emsp;方在热阵。治真气虚惫，梦遗便数，脚膝软弱。

&emsp;&emsp;一名一气丹。一名人精妙合丸。

&emsp;&emsp;紫河车（用头产壮盛男胎者一具，以银针挑去紫血，米泔水洗净，用酒、醋炖烂焙干）人乳（以瓷罐盛晒干者四两。或以茯苓末一两收晒至五两者亦可） 秋石（以童男女小便炼成者，四两） 红铅（亦名先天梅子，五钱，此室女初次经血。扣算女子年岁，凡五千四十八日，即女子天癸将至之日，须预备锡船候取，以茯苓未收渗晒干；或以丝绵渗取，用乌梅煎汤洗下，去水晒干亦可）

&emsp;&emsp;上为细末，炼蜜为丸，每丸重七厘。此药俗传云以人补人，得先天之气，神妙不可尽述，每丸价一两。

&emsp;&emsp;熟地 山药（炒，各五两） 牛膝（酒洗） 巴戟（枸杞汤洗，炒） 楮实子（去浮者） 枸杞石菖蒲 远志肉（甘草汤制） 白茯苓（去筋） 杜仲（盐水炒） 北五味（蜜水拌蒸一二时，捣饼焙干） 山茱萸（上各四两） 小茴香 续断（各三两） 肉苁容（切片酥炒，五两）

&emsp;&emsp;上为末，炼蜜丸，桐子大。每服五、六十丸，空心、午前、临睡，或酒或盐汤下百余丸。

&emsp;&emsp;治肾虚耳聋。

&emsp;&emsp;肉苁蓉（酒浸，焙） 菟丝子（酒浸煮，研） 山茱萸 白茯苓 熟地黄 人参 官桂 防风芍药 黄 （各五钱） 附子（炮） 羌活 泽泻（各二钱半） 羊肾（一对薄切，去筋膜，炙干）炼蜜丸，桐子大。每服三、五十丸，空心温酒下。

&emsp;&emsp;方在固阵。治小便不禁。

&emsp;&emsp;治虚风羸瘦，心神虚烦，筋脉拘挛，疼痛少睡。

&emsp;&emsp;黄 （炙） 人参 熟地黄 白茯苓 薏苡仁 山茱萸（各一两） 枣仁 羌活（去芦） 当归羚羊角屑 枸杞子 桂心（各七钱半） 防风 远志（各半两）

&emsp;&emsp;上为细末，炼蜜和丸，梧子大。每服七、八十丸，温酒下，不拘时。

&emsp;&emsp;治风邪健忘，和血养神定志，内安心神，外华腠理。

&emsp;&emsp;丹参 天门冬 熟地黄（各一两半） 麦门冬 白茯苓 甘草（各一两） 人参 丹皮 远志（各半两）

&emsp;&emsp;上为细末，炼蜜和丸，桐子大，以朱砂半两为衣。每服五、七十丸，加至百丸，空心煎愈风汤送下。

&emsp;&emsp;（《海藏》）

&emsp;&emsp;治大便燥，久虚亡血。

&emsp;&emsp;当归（酒浸，焙） 熟地黄（等分）

&emsp;&emsp;上为末，炼蜜丸，弹子大。细嚼酒下一丸。

&emsp;&emsp;（《集要》）

&emsp;&emsp;治禀赋虚弱，小便频数不禁。

&emsp;&emsp;五味子 菟丝饼（各四两） 熟地黄（六两） 肉苁蓉（一斤，去甲）

&emsp;&emsp;上为末，酒煮山药糊丸，桐子大。每服五十丸，空心盐汤下。

&emsp;&emsp;（《局方》）

&emsp;&emsp;宣州木瓜（去穣） 天麻（去芦） 肉苁蓉（洗净） 牛膝（焙干，各一斤） 附子（炮去皮脐，二两） 虎骨（酥炙，一两）

&emsp;&emsp;上先将前四味用无灰酒五升浸，春秋五日，夏三日，冬十日，取出焙干，入附子、虎骨，共为末，用前浸药酒打面糊丸，梧子大。每服五十丸，食前盐汤送下。

&emsp;&emsp;治肝肾二经气血不足，足膝酸痛，步履不随，如受风寒湿毒以致香港脚者，最宜服之。

&emsp;&emsp;虎胫骨（一两，酥炙） 乳香（另研） 没药（另研，各五钱） 川乌（炮去皮，一两） 肉苁蓉 牛膝（各一两半） 天麻（一两） 木瓜（一斤，去穣，蒸）

&emsp;&emsp;上各为末，先将木瓜、苁蓉捣膏，加酒糊和杵丸，桐子大。每服七、八十丸，空心温酒或盐汤任下。

&emsp;&emsp;（《三因》）

&emsp;&emsp;治肾虚肺热，热淫于内，致筋骨痿弱，不能收持。

&emsp;&emsp;肉苁蓉（酒洗） 牛膝（酒洗） 天麻 木瓜 鹿茸（酥炙） 熟地黄 五味（酒浸） 菟丝子（酒煮，等分）

&emsp;&emsp;上为末，炼蜜丸，桐子大。每服五十丸，食前温酒或米饮送下。刘宗浓曰∶按此方云∶热淫于内，而用温补，何也？然阴血衰弱，血不养筋，筋缓不能自收持。今阳燥热淫于内，故用此以养阳滋阴，阴实则水升火降矣。

&emsp;&emsp;治肾损骨痿不能起床，宜此益精。

&emsp;&emsp;萆 杜仲（姜汁炒） 肉苁蓉（酒洗） 菟丝子（制）

&emsp;&emsp;上用酒煮猪腰子捣丸，桐子大。每服五、七十丸，空心温酒送下。

&emsp;&emsp;用人参十两，细切，以活水二十盏浸透，入银石器内，桑柴火缓缓煎取十盏，滤汁，再以水十盏，煎渣取汁五盏，并入前汁，合煎成膏，瓷瓶收贮。随证作汤使调服。丹溪云∶多欲之人肾气衰惫，咳嗽不止，用生姜橘皮煎汤，化膏服之。浦江郑兄，五月患痢，又犯房室，忽发昏运，不知人事，手撒目暗，自汗如雨，喉中痰鸣，声如拽锯，小便遗失，脉大无伦，此阴亏阳绝之证也。予令急煎大料人参膏，仍与灸气海十八壮，右手能动。再二壮，唇口微动。遂与膏服一盏半，夜后服三盏，眼能动。尽三斤，方能言而索粥，尽五斤而痢止，至十斤而全安。若作风治则误矣。一人背疽，服内托十宣药已，多脓出，作呕，发热，六脉沉数有力，此溃疡所忌也。遂用大料人参膏，入竹沥饮之，参尽十六斤，竹伐百余竿而安。后经旬余，值大风拔木，疮复起有脓，中有红线一道，过肩胛抵右肋。予曰∶急作参膏，以芎归橘皮作汤，入竹沥、姜汁饮之，尽三斤而疮溃，调理乃安。若痈疽溃后，气血俱虚，呕逆不食，变证不一者，以参 归术等分，煎膏服之最妙。

