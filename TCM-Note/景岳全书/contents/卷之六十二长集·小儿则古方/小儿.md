## 小儿


&emsp;&emsp;（《秘旨》）

&emsp;&emsp;（一） 治小儿久病，面黄肌瘦，切牙目札，头发稀少，误药所致。

&emsp;&emsp;人参 白术（各一钱） 白芍药（酒炒） 白茯苓（各八分） 川芎 陈皮（各六分） 炙甘草黄（蜜炙） 当归（各四分）

&emsp;&emsp;上每服二三钱，姜、水煎。

&emsp;&emsp;（二） 治伤乳食泻后，脾胃虚哕吐泻。

&emsp;&emsp;人参 茯苓 干姜（炒） 藿香 白术 甘草（炙） 木香 丁香 香附（炒，去毛）砂仁（等分）

&emsp;&emsp;上水煎。食前服。

&emsp;&emsp;（三） 治脾胃虚寒吐泻。

&emsp;&emsp;人参 白术（炒） 甘草（炒，各五钱） 干姜（炮，四钱）

&emsp;&emsp;上为末，蜜丸，绿豆大。每服二三十丸，白汤下。薛按云∶前二方乃本经自病之药，即人参理中丸也。若肾水侮土而虚寒者，当加半夏、茯苓、陈皮，或呕吐，更加藿香，泄泻加木香。

&emsp;&emsp;（四） 治中气虚热。

&emsp;&emsp;人参 白术（炒） 炙甘草（等分）

&emsp;&emsp;上为末，姜汁糊丸，绿豆大。每服二三十丸，白汤下。

&emsp;&emsp;（《局方》）

&emsp;&emsp;（五） 治内伤呕逆吐泻，不进饮食，渐至羸瘦。

&emsp;&emsp;人参（一两） 神曲（炒） 茯苓 炙甘草 绵黄 白术（炒） 白扁豆（炒） 木香（各一钱）石莲肉（去心，钱半）

&emsp;&emsp;上为末。每服一二钱，入藿香三叶、姜、枣，水煎服。

&emsp;&emsp;（六） 治脾胃虚寒，吐泻，饮食不化等证。

&emsp;&emsp;人参 白术（炒） 茯苓 甘草（炙） 丁香（各五钱） 山药（一两，炒） 砂仁（四十个）木香（三钱） 白豆蔻（十四个） 肉豆蔻（面煨，四个）一方无木香，名香砂助胃膏。

&emsp;&emsp;上为末，蜜丸，芡实大。每服十丸，米饮化下。

&emsp;&emsp;（钱氏）

&emsp;&emsp;（七） 一名人参白术散。治虚热而渴。

&emsp;&emsp;人参 白术 白茯苓 炙甘草 藿香 木香（各一钱） 干葛（二钱）

&emsp;&emsp;上为末。每服三钱，水煎温服。如饮水多，多服之为妙。按∶此方治小儿虚热而渴，如无气滞吐泻等证，则当减去木香、藿香，以避燥而耗气。

&emsp;&emsp;（八） 方在和阵三十。治自汗盗汗极效。

&emsp;&emsp;（九）人参 白术 白茯苓（各五钱） 山药（炒，四钱） 木香 炙甘草（各一钱） 肉果（面煨，四个） 白豆蔻（十四个） 砂仁（十四个） 山楂肉（一两） 使君子肉（六十个）炼蜜捣和为小饼。量儿大小与服。或再对证加减药味用之。

&emsp;&emsp;（十） 治心虚血热，自汗盗汗。

&emsp;&emsp;人参 当归（等分）

&emsp;&emsp;上为末。用雄猪心一个，切三片，每服二钱，以猪心一片煎汤调服，或用水煎服亦可。

&emsp;&emsp;（十一） 一名败蒲散。治睡而自汗。

&emsp;&emsp;故蒲扇（烧存性）

&emsp;&emsp;上为末。每服三钱，温酒调下。

&emsp;&emsp;（十二） 治小儿变蒸，脾弱不乳，吐乳多啼。

&emsp;&emsp;人参 白术 陈皮 浓朴（制） 香附（各一钱） 炙甘草 藿香（各五分）

&emsp;&emsp;上每服一二钱，姜、枣煎服。

&emsp;&emsp;（十三） 治小儿变蒸，于三月后，每三日进一服，可免百病，百日内宜服。

&emsp;&emsp;人参（一钱半） 白茯苓（一钱） 炙甘草（五分） 升麻（二分）

&emsp;&emsp;上咀，水半盏，煎三分。不时服。弱者加白术一钱。

&emsp;&emsp;（十四） 治变蒸吐泻，不乳多啼，欲发慢惊。

&emsp;&emsp;人参 陈皮 木香 藿香 香附 炙甘草（各一钱）

&emsp;&emsp;上为末。每服一钱，姜、枣、水煎服。

&emsp;&emsp;（钱氏）

&emsp;&emsp;（十五） 治夜啼不乳。

&emsp;&emsp;人参 当归 白芍药（各二钱半） 炙甘草（钱二分） 桔梗 陈皮（各一钱）

&emsp;&emsp;上每服一二钱，水煎灌之。

&emsp;&emsp;（《撮要》）

&emsp;&emsp;（十六） 治变蒸有寒无热。

&emsp;&emsp;当归（二钱） 人参 炙甘草 木香 官桂（各一钱）

&emsp;&emsp;上每服二三钱，姜、枣、水煎。

&emsp;&emsp;（十七） 治心经蕴热夜啼。

&emsp;&emsp;人参（二钱半） 黄连（钱半，炒） 炙甘草（五分） 竹叶（二十片）

&emsp;&emsp;上姜、水煎服。

&emsp;&emsp;（无择）

&emsp;&emsp;（十八） 治心躁夜啼。

&emsp;&emsp;灯花（二三颗）

&emsp;&emsp;上研细，用灯草煎汤调涂口中，乳汁送下，日三服。一法用灯花涂乳上，令儿吮之。如无灯花，用灯草烧灰，加辰砂少许亦妙。一法用灯花七枚，硼砂一字，辰砂少许，蜜调涂唇上，立安。

&emsp;&emsp;（《宝鉴》）

&emsp;&emsp;（十九） 治小儿急慢惊风，发热抽搐，痰涎壅盛，或脾土虚弱，肝木乘侮，吐泻不食，嗜卧困倦。

&emsp;&emsp;半夏（七钱） 天麻（二钱半） 甘草（炙） 白茯苓 白术（各三钱）

&emsp;&emsp;上为末。每服一二钱，姜枣汤调服。

&emsp;&emsp;（汤氏）

&emsp;&emsp;（二十） 止渴，消暑，生津，补脾胄。

&emsp;&emsp;猪苓 泽泻（各三钱） 人参 白术 茯苓（各五钱） 陈皮（二钱半） 朱砂（一钱）

&emsp;&emsp;上为末，蜜丸，芡实大。每服一丸，灯心竹叶汤化下。

&emsp;&emsp;（二一） 治变蒸骨热，心烦啼叫不已。

&emsp;&emsp;人参 炙甘草 麦冬（各二钱） 龙胆草（酒炒黑） 防风（各一钱） 柴胡（五分）

&emsp;&emsp;上每服二三钱，水煎。

&emsp;&emsp;（二二） 治壮热来去。

&emsp;&emsp;柴胡 赤茯苓 人参 麦冬 甘草（各半两） 黄芩（一两）

&emsp;&emsp;上每服二三钱，入小麦二十粒，青竹叶三片，水煎服。

&emsp;&emsp;（二三） 治小儿伤寒时气，风热头痛目眵，多睡痰壅，咳嗽喘急，或痘疹已出未出，疑似之间。

&emsp;&emsp;人参 白术（炒） 茯苓 甘草 北细辛 川芎 桔梗（炒，各等分）

&emsp;&emsp;上为末。每服一钱，入薄荷五叶，水煎服。一方有防风、天花粉。

&emsp;&emsp;（二四） 治诸风口噤不语。

&emsp;&emsp;南星（略炮，切）

&emsp;&emsp;上每服五七分，紫苏五叶，姜四片，水煎入雄猪胆少许。温服。

&emsp;&emsp;（钱氏）

&emsp;&emsp;（二五） 治发热不退，或往来寒热。

&emsp;&emsp;柴胡（五钱） 赤芍药（三钱） 黄芩（炒） 甘草（炙，各二钱）

&emsp;&emsp;上每服二三钱，姜、枣、水煎。

&emsp;&emsp;（二六） 治伤风惊热。

&emsp;&emsp;人参 羌活 川芎 白茯苓 柴胡 前胡 独活 桔梗 枳壳 地骨皮 天麻（各等分）炙甘草（减半）

&emsp;&emsp;上用生姜薄荷水煎。治惊热加蝉蜕。

&emsp;&emsp;（二七） 治温热壮热，或寒热往来。

&emsp;&emsp;牛黄（研） 甘草（各半两） 柴胡 栀子（酒炒） 龙胆草（酒炒） 黄芩（炒，各二钱半）

&emsp;&emsp;上为末。每服五七分，以金银薄荷汤调下。

&emsp;&emsp;（钱氏）

&emsp;&emsp;（二八） 治心经风热。

&emsp;&emsp;犀角（镑三钱） 柴胡 葛根 赤芍药 地骨皮（各一两） 甘草（五钱）

&emsp;&emsp;上为末。每服一二钱，水煎。

&emsp;&emsp;（二九） 治温热心神不安，火腑秘结。

&emsp;&emsp;犀角屑 大黄（酒浸蒸） 钩藤钩 栀子仁 甘草 黄芩（等分）

&emsp;&emsp;上为末。每服五七分，热汤调下，量儿加减。

&emsp;&emsp;（三十） 解肌热蒸热积热，或汗后余热，脉洪实弦数，大便坚实者。

&emsp;&emsp;柴胡 人参（各五分） 黄芩 芍药（各七分） 当归（一钱） 甘草（四分） 大黄（八分）

&emsp;&emsp;上每服一二钱，水煎。按∶此方用药颇善，但大便如常者，勿得轻用大黄。

&emsp;&emsp;（三一） 治虚热壮热。

&emsp;&emsp;地骨皮 知母 人参 柴胡 茯苓 半夏 甘草（等分）

&emsp;&emsp;上姜、水煎。有惊热，加蝉蜕、天麻、黄芩。

&emsp;&emsp;（三二） 治喘嗽惊风。

&emsp;&emsp;天麻 防风 羌活 白术 甘草（炒） 人参 桔梗 川芎 半夏曲（等分）

&emsp;&emsp;上每服二三钱，水煎服。

&emsp;&emsp;（三三） 一名阿胶散。治肺虚恶心喘急，久患咳嗽有痰。

&emsp;&emsp;阿胶（两半，炒） 鼠粘子（炒） 马兜铃（各半两） 杏仁（七粒） 糯米（一两） 甘草（三钱）

&emsp;&emsp;上每服二三钱，水煎服。

&emsp;&emsp;（钱氏）

&emsp;&emsp;（三四） 治小儿肺病，咳嗽喘急，或咳而哽气，喉中有声。

&emsp;&emsp;阿胶（蛤粉炒，一两） 鼠粘子（炒香，二钱半） 炙甘草（一钱） 马兜铃（半两） 杏仁（七个，去皮尖） 糯米（一两）

&emsp;&emsp;上每二三钱，水煎。

&emsp;&emsp;（丹溪）

&emsp;&emsp;（三五） 治饮食酒积停滞胸膈，痞满腹胀。

&emsp;&emsp;神曲（炒） 陈皮 半夏 茯苓（各一两） 山楂肉（蒸晒，三两） 连翘 萝卜子（炒，各五钱）

&emsp;&emsp;上为末，粥丸，绿豆大。一方尚有炒麦芽一两，黄连五钱。

&emsp;&emsp;（三六） 治证同前。即前保和丸加白术二两。

&emsp;&emsp;（杨氏）

&emsp;&emsp;（三七） 治乳食过多，胃气不能消化。

&emsp;&emsp;砂仁 陈皮 神曲（炒） 麦芽（炒） 三棱 蓬术（各半两） 香附（炒，一两）

&emsp;&emsp;上为末，面糊丸，麻子大。白汤送下，量儿加减。

&emsp;&emsp;（三八） 治呕吐，消乳食。脉沉者，伤食不化也。

&emsp;&emsp;香附（炒） 砂仁 陈皮 神曲（炒） 炙甘草 麦芽（炒，等分）

&emsp;&emsp;上为末，米糊丸黍米大。每服二十丸，姜汤下。

&emsp;&emsp;（三九） 治伤食腹中有癖，呕吐肚疼。先用此药一服，推下食积，然后调治，不可服冷药。

&emsp;&emsp;滑石 轻粉 半夏（汤浸焙） 南星（各一钱） 巴豆（二十四粒，去皮膜，用水一升煮干，研烂）

&emsp;&emsp;上为末，糯米饭丸，绿豆大。捻作饼，每服二三饼，煎葱白汤、紫苏汤下，忌热物，量儿加减。

&emsp;&emsp;薛曰∶凡用此方及利惊丸、紫霜丸、三味牛黄丸、褊银丸之类，乃斩关夺门，起死回生之重剂也，必审形病俱实，方可施之，巩至失手，命在反掌。经云∶邪之所凑，其气必虚。留而不去，其病乃实，实者病气实，而形气则虚也。东垣先生云∶形病俱实者，当泻不当补；形病俱虚者，当补不当泻。治者审焉。

&emsp;&emsp;（四十） 治湿痰、去积滞，通秘结，攻黑陷里实，以代百祥丸、牛李膏。

&emsp;&emsp;槟榔（二个） 陈皮 甘草（各五钱） 牵牛（四两，半生半炒，取头末一两）

&emsp;&emsp;上为末。每服一钱，量大小增减与服，白汤调下。一方有大黄、木香，连前三味煎成后，加牵牛末调服。

&emsp;&emsp;（四一） 治外感风寒，内伤生冷，寒热如疟，或呕逆恶心。

&emsp;&emsp;人参 浓朴（姜制） 苍术（炒） 半夏（制） 草果仁 藿香 茯苓（各五钱） 橘红（二钱半）炙甘草（二钱）

&emsp;&emsp;上每服二三钱，姜三片，乌梅一个，水煎。

&emsp;&emsp;（四二） 治脾胃虚弱，伤热乳食，呕吐泻痢。

&emsp;&emsp;人参（一钱） 黄 （二钱） 生甘草 炙甘草（各五分） 白芍药（酒炒，七分） 白茯苓（四分）陈皮（三分） 黄连（炒，一分）

&emsp;&emsp;上每服二三钱，水煎。

&emsp;&emsp;（四三） 治吐泻不思乳食，凡虚冷病，宜先与数服以正胃气。

&emsp;&emsp;人参 白术 茯苓 炙甘草 附子 木香 橘红（等分）

&emsp;&emsp;上为末。每服一二钱，姜、枣、水煎服。

&emsp;&emsp;（四四） 治胃虚吐泻，睡中吐舌摇头，呕乳，额上汗流，惊啼面黄，令儿饥饮。

&emsp;&emsp;人参 藿香 木香 沉香 陈皮 神曲（炒） 麦芽（炒，各等分） 丁香上每服四五钱，姜十片，紫苏十叶，枣三枚，水煎。每服半盏。令母食后捏去旧乳方服，卧少时却与儿饮。

&emsp;&emsp;按∶小儿不能饮药者，凡用补泻诸剂皆宜此法。

&emsp;&emsp;（四五） 治胃虚吐泻。

&emsp;&emsp;糯米（炒，二两半） 扁豆（蒸，二两） 白术（炒，一两） 炙甘草（三钱） 丁香 藿香（各二钱）

&emsp;&emsp;上为末。紫苏米饮调下。《直指方》加炮白附子、全蝎、木香、石莲子、姜，水煎。

&emsp;&emsp;（四六） 治吐泻后而为惊为泻及粪青者。

&emsp;&emsp;人参 白术 茯苓 炙甘草 钩藤钩 朱砂（各一钱） 麝香（半分） 灯心（一团）

&emsp;&emsp;上为末。每服一钱，白汤调下。

&emsp;&emsp;（四七） 治中暑霍乱吐泻，烦闷燥渴，小便赤涩，便血肚疼。

&emsp;&emsp;白术 炙甘草 茯苓 猪苓 泽泻 干姜（炒） 肉桂 杏仁（去皮尖，炒，各等分）

&emsp;&emsp;上为末。每服五七分，不拘时水调下，或用水煎服。

&emsp;&emsp;（四八） 治积冷呕吐。

&emsp;&emsp;藿香叶 浓朴（姜汁炒） 陈皮（各七钱） 半夏（汤泡七次，一两） 炙甘草（一钱）

&emsp;&emsp;上每服三钱，姜、枣、水煎。泻甚者，加木香、肉豆蔻。

&emsp;&emsp;（四九）顺胃气，止呕吐。

&emsp;&emsp;茯苓（二钱） 沉香 丁香 木香 藿香 浓朴 炙甘草（各一钱）

&emsp;&emsp;上为末。每服一字，米饮汤调服。

&emsp;&emsp;（五十）治伤热吐泻。

&emsp;&emsp;石膏（ ） 寒水石（各五钱） 甘草（一钱半）

&emsp;&emsp;上为末。每服五分，白汤调下。

&emsp;&emsp;（五一） 治面青啼哭，口出气冷，或泄泻不乳，腹痛曲腰，四肢厥冷。

&emsp;&emsp;人参 白术（炒） 山药（炒，各五钱） 炙甘草（二钱） 白茯苓 白扁豆（炒，各一两）

&emsp;&emsp;上为末。每服二三钱，姜、枣、水煎。

&emsp;&emsp;（五二） 治伤冷积泻。

&emsp;&emsp;木香 青皮（各一钱） 陈皮（二钱半） 浓朴 神曲（炒） 麦芽（炒，各半两）

&emsp;&emsp;上为末，蜜和为饼。每服一枚，米饮调下。

&emsp;&emsp;（钱氏）

&emsp;&emsp;（五三） 治挟热下痢，头痛胸满大渴，或寒热胁痛，脉洪大而实者。

&emsp;&emsp;黄芩（一两半） 芍药 甘草（炒，各一两）

&emsp;&emsp;上每服二三钱，姜、水煎。如呕，加半夏二钱。

&emsp;&emsp;（五四） 治小儿久痢，肠头脱出。

&emsp;&emsp;诃子（炮） 赤石脂 龙骨（各等分）

&emsp;&emsp;上为末，腊茶少许和药掺肠头上，绢帛揉入。

&emsp;&emsp;（五五） 治膀胱虚冷，夜间遗尿，或小水不禁。

&emsp;&emsp;破故纸（炒）

&emsp;&emsp;上为末。每服一钱，热汤调下。

&emsp;&emsp;（陈氏）

&emsp;&emsp;（五六） 治泻痢水谷，或淡黄或白，不能止者。

&emsp;&emsp;肉豆蔻 诃子肉 白龙骨（各半两） 木香 砂仁（各二钱） 赤石脂 枯白矾（各七钱半）

&emsp;&emsp;上为细末，面糊为丸，黍米大。周岁儿每服三五十丸，三岁儿服百丸，温米饮下。泻甚者，煎木香散或异功散送下，不止，多服。薛按∶前方治阳气虚寒肠滑之涩剂，盖肾主大便，若因肾气不固而致前证者，宜用木香散送四神丸；如不应，急煎六君子汤送四神丸补之，盖豆蔻丸涩滞之功多，补益之功少也。

&emsp;&emsp;（五七） 治心虚火盛，热躁惊搐等证。

&emsp;&emsp;人参 当归身 生地 麦冬（各一钱） 山栀仁 黄连（炒） 炙甘草（各二钱） 石菖蒲（三分）辰砂（入二分）

&emsp;&emsp;上加灯心半钱，水一盏，煎七分，调辰砂搅匀。食后温服。

&emsp;&emsp;（五八） 治心虚惊悸。

&emsp;&emsp;归身 麦冬 生地（酒洗） 人参 炙甘草 升麻（少用）水一钟半，加灯草一团，煎七分。食远服。

&emsp;&emsp;（钱氏）

&emsp;&emsp;（五九） 治心血虚怯，惊痫，或惊悸怔仲，盗汗无寐，发热烦躁。

&emsp;&emsp;人参 黄 远志 当归 川芎 枣仁 五味子 柏子仁 肉桂 白茯苓 茯神 半夏曲（各三钱） 炙甘草（四钱）

&emsp;&emsp;上每服二三钱，姜、水煎。

&emsp;&emsp;（六十） 治胆气虚寒，头痛目眩，心神恐惧，或者惊痫。

&emsp;&emsp;人参 黄 （炒） 枣仁（炒） 熟地 白芍（炒） 柏子仁（炒） 五味子（炒） 茯神（各一两）桂心 甘草（炒，各五钱）

&emsp;&emsp;上每服二三钱，水煎。

&emsp;&emsp;（六一） 治惊痫，心虚血热。

&emsp;&emsp;犀角（镑屑） 远志（姜汁焙） 白鲜皮 石菖蒲 人参 甘草（等分）

&emsp;&emsp;上为末。每服五七分，麦门冬煎汤调服。

&emsp;&emsp;（钱氏）

&emsp;&emsp;（六二） 治心肺虚热，烦躁惊啼，痘疹血热血燥等证。

&emsp;&emsp;枣仁 炙甘草 人参 生地 麦冬 当归身 栀子仁（等分）

&emsp;&emsp;上加灯心，水一盏，煎六分。温服。

&emsp;&emsp;（六三） 治慢脾风四肢厥冷。

&emsp;&emsp;附子（炒，去皮，三钱） 木香 人参（各一钱半） 白附子（一钱） 炙甘草（五分）

&emsp;&emsp;上为散。每服三钱，姜五片，水煎。若手足即温，即止后服。

&emsp;&emsp;（六四） 治吐利，脾胃气虚，慢惊生风。

&emsp;&emsp;人参 天麻 蝎尾（去毒） 防风 蝉壳（各半两） 麻黄 僵蚕（炒） 炙甘草川芎（各二钱半） 麝香（五分）

&emsp;&emsp;上 咀。每服二三钱，水煎服。虚寒加附子一钱。

&emsp;&emsp;薛按∶慢惊之证属脾胃亏损所致，前方乃辛温散表之药而无调补之功，须审用之。

&emsp;&emsp;（六五） 治小儿一切惊风潮搐，目视昏迷。

&emsp;&emsp;钩藤钩 防风 独活 天竺黄 羌活（各三钱） 麻黄 升麻 甘草 草龙胆（各二钱）川芎（三钱） 蝉蜕（五个，去头足）

&emsp;&emsp;上每服二三钱，姜、枣、水煎服。薛立斋曰∶按上方若外感风寒，形证俱实者宜用之。

&emsp;&emsp;若形气虚而病气实者，宜用惺惺散加钩藤、麻黄；若外邪少而形病俱虚者，宜异功散。

&emsp;&emsp;（钱氏）

&emsp;&emsp;（六六） 治小儿脏寒夜啼，阴极发躁。

&emsp;&emsp;钩藤钩 茯神 茯苓 当归 川芎 木香（各一钱） 甘草（五分）

&emsp;&emsp;上每服二钱，姜、枣、水煎服。《撮要》方有芍药一钱。若心经有热，脸红便赤，去木香，加朱砂末一钱，木通汤下。

&emsp;&emsp;（薛氏）

&emsp;&emsp;（六七） 治肝经虚热发搐，或发热切牙，或惊悸寒热，或木乘土而呕吐痰涎，腹胀少食，睡不安。

&emsp;&emsp;软柴胡 甘草（各五分） 川芎（八分） 当归 白术（炒） 茯苓 钩藤钩（各一钱）

&emsp;&emsp;上水煎，子母同服。以蜜丸，名抑青丸。

&emsp;&emsp;（六八） 治伤风痰热发搐。

&emsp;&emsp;天麻 青黛（各一钱） 白附子（煨） 乌蛇（酒浸，取肉，焙） 蝎尾（各五分） 天竺黄 麝香（各一字）

&emsp;&emsp;上为末，生蜜丸，豆大。每用半粒，薄荷汤化下。

&emsp;&emsp;（六九） 治肺热疳蚀穿孔，或生 肉，或鼻外生疮。

&emsp;&emsp;桑白皮（半两，炒） 紫苏 前胡 赤茯苓 防风 黄芩 当归 天门冬 连翘 桔梗生地 甘草（炙，各二钱）每服五七钱，水煎服，次用化 丸。

&emsp;&emsp;（七十） 治撮口。

&emsp;&emsp;甘草（生用，一钱）

&emsp;&emsp;上水煎，以棉球蘸吮，令出痰涎，却以猪乳点入口中即瘥。

&emsp;&emsp;（《秘旨》）

&emsp;&emsp;（七一） 治心血虚而睡中惊悸，或受惊吓而作。

&emsp;&emsp;人参 枣仁 茯神 半夏（各一钱） 当归 芍药（炒） 橘红（各七分） 五味子（五粒，杵）炙甘草（三分）

&emsp;&emsp;上为末，姜汁糊丸，芡实大。每服一丸，生姜汤下。

&emsp;&emsp;（七二） 治心经蕴热惊悸。

&emsp;&emsp;黄连 当归身 麦门冬 白茯苓 甘草（各半两） 朱砂（飞一两） 冰片（二分半）

&emsp;&emsp;上为末，汤浸蒸饼和 猪心血捣丸，黍米大。每服十丸，灯心汤下。

&emsp;&emsp;（七三） 治惊。

&emsp;&emsp;人参 茯神 麦门冬 山药（各二钱） 片脑（一分） 龙齿（二钱） 朱砂 甘草 寒水石（各五分）金薄（二片）

&emsp;&emsp;上为末，蜜丸，鸡豆大。灯心汤调下。一方有马牙硝。

&emsp;&emsp;（七四） 方在寒阵一四二。

&emsp;&emsp;清心火，养血安神。

&emsp;&emsp;（钱氏）

&emsp;&emsp;（七五） 方在寒阵一四三。

&emsp;&emsp;除火邪热渴，清心化痰。

&emsp;&emsp;（七六） 惊退后调理，安心神，养气血，和平预防之剂也。

&emsp;&emsp;天竺黄（另研） 人参 南星（姜制） 茯神（各五钱） 当归 枣仁（炒） 麦冬 生地芍药（炒，各三钱） 黄连（姜汁炒） 薄荷 木通 山栀（炒） 朱砂（另研） 牛黄（另研）龙骨（ ，各二钱） 青黛（一钱，另研）

&emsp;&emsp;上为末，蜜丸，绿豆大。每服三五丸，量儿大小加减，淡姜汤送下。

&emsp;&emsp;（万氏）

&emsp;&emsp;（七七） 治惊痰，及痘中昏闷谵妄良方。

&emsp;&emsp;大辰砂（一钱，飞） 牛黄（一分） 龙脑（半分）

&emsp;&emsp;上研细末，取 猪心血、小猪尾尖血，和丸如绿豆大。每服一丸或二三丸，新汲水化下，或灯心汤、紫草汤俱可下。

&emsp;&emsp;（七八） 治急惊化痰镇心。

&emsp;&emsp;朱砂 龙齿 牛黄（各一钱） 铁粉 人参 茯苓 防风 琥珀（各二钱） 全蝎（七枚，焙）

&emsp;&emsp;上为末，蜜丸，桐子大。每服一二丸，薄荷汤送下。

&emsp;&emsp;（七九） 治风壅痰热，心神不宁，惊悸烦渴，唇焦颊赤，夜卧不安，谵语狂妄。

&emsp;&emsp;金薄（十二帖，为衣） 朱砂（一两，飞） 人参 白茯苓 甘草（各半两） 山药（一两半）牙硝（一钱半） 麝香（五分） 片脑（一分）

&emsp;&emsp;上为末，炼蜜丸，每一钱作十丸，以金薄为衣。每服一丸，薄荷汤化下，或含化亦可。

&emsp;&emsp;（八十） 治眼闭口噤，啼声不出，吮乳不得，口吐白沫。

&emsp;&emsp;辰砂（二钱） 硼砂 马牙硝（各一钱半） 玄明粉 全蝎 珍珠（各一钱） 麝香（一分）

&emsp;&emsp;上为末。每服一豆许，诸惊，薄荷汤下；潮热，甘草汤下；月内者，用乳汁调涂乳头令吮之。

&emsp;&emsp;（八一） 治急慢惊风，涎潮昏冒，惊搐目瞪，内钓腹痛，或惊痫时发。

&emsp;&emsp;琥珀 牛黄 胆星（此当倍用） 白附子 天麻 僵蚕（炒，去丝嘴） 代赭石全蝎 蝉蜕 乳香（各一钱） 朱砂（一钱半）

&emsp;&emsp;上为末。每服一二分，白汤调下。

&emsp;&emsp;（《千金》）

&emsp;&emsp;（八二） 治月内脐风撮口，四肢惊掣，发热吐乳；及客忤鬼气惊痫，加人参、当归。

&emsp;&emsp;龙胆草（炒黑） 钩藤钩 柴胡 黄芩（炒） 芍药（炒） 桔梗 茯苓 甘草 大黄（煨，各二钱半） 蜣螂（二枚，去翅足）

&emsp;&emsp;上为末。每服一二钱，水煎，量儿加减。

&emsp;&emsp;（八三） 治五脏积热，喉中有痰，面色赤白，鼻流清涕，气逆喘急，目赤咳嗽，或因惊夜啼。

&emsp;&emsp;硼砂 马牙硝 芒硝 辰砂（各一钱） 人参（二钱） 甘草（五分） 片脑（半分） 麝香（一分）

&emsp;&emsp;上为末。瓷器收贮，每服半匙，麦冬汤调服，或薄荷汤亦可。

&emsp;&emsp;（八四） 治风搐关窍不逸，痰塞中脘，留滞百节。

&emsp;&emsp;南星（二钱） 麝香（一字） 牙皂（二钱，烧存性） 僵蚕（一钱） 赤脚蜈蚣（一条）

&emsp;&emsp;上为末。姜汁蘸药少许擦牙，或调服二三点，涎自出。

&emsp;&emsp;（陈氏）

&emsp;&emsp;（八五） 治风痰壅盛，或发热咳嗽，或发惊搐等证。

&emsp;&emsp;胆星（九制，四两） 天竺黄（一两） 雄黄 朱砂（各五钱） 麝香（五分，另研，或减半亦可）

&emsp;&emsp;上为细末，用大甘草一斤煮极浓汁捣丸，每两作二十丸，阴晾干。用薄荷汤或灯草汤下一二丸。此方加牛黄四钱，即名牛黄抱龙丸。加琥珀，即名琥珀抱龙丸。

&emsp;&emsp;（八六） 治胎惊内钓，肚腹紧硬，啼叫不安，乃急惊风，眼目上视，手足抽搐，不省人事。

&emsp;&emsp;全蝎（十四个，去毒） 防风（二钱） 炮南星 白附子 蝉蜕 僵蚕（炒，去丝嘴）天麻 朱砂（各一钱） 麝香（五分） 金箔上为末，米糊和，每两作四十丸。每服一丸，白汤化下。有热者，以南星易炮星。

&emsp;&emsp;此方去天麻，加琥珀捏成锭，以薄荷汤磨服，即名保生锭子，亦名太乙保生丹，治慢惊尚有阳证者。

&emsp;&emsp;（八七） 治天钓撮口，通利痰热。

&emsp;&emsp;全蝎（七枚） 天麻 南星（炮） 白附子（各二钱半） 朱砂 青黛（各一钱半） 轻粉麝香（各五分） 片脑（一字）

&emsp;&emsp;上为末，米糊丸，绿豆大。每服一二丸，荆芥薄荷汤下，可先研半丸吹入鼻中。

&emsp;&emsp;（八八） 此药有斡旋造化之功，专治男妇痰盛气急，中风不语，口眼歪斜，左瘫右痪，牙关紧急，及小儿急惊风，手足抽搐，不省人事，痰多气急等证，功效不可尽迷。

&emsp;&emsp;胆星（九制者，二两） 朱砂（飞，一两） 生半黄（五钱） 僵蚕（五钱，炒） 牙皂（去皮弦，炒焦，三钱） 冰麝（各五分）小麦面炒熟，炼蜜和匀捣丸，茨实大，金薄为衣，黄蜡区收藏。如大人牙关紧急，先以通关散开其窍，随用淡姜汤下一二丸。若治小儿，用薄荷汤化下一丸。

&emsp;&emsp;（八九） 治小儿痰涎上壅，喘嗽不休。

&emsp;&emsp;胆星（一两） 天竺黄（三钱） 半夏（姜制） 白附子（汤炮，去皮脐，各五钱） 天麻防风（各二钱） 辰砂（一钱，飞）

&emsp;&emsp;上为末，甘草汤为丸，芡实大。每服一丸，空心薄荷汤或淡姜汤下。

&emsp;&emsp;（陈氏）

&emsp;&emsp;（九十） 驱风豁痰定惊。

&emsp;&emsp;人参 防风 白附子（生用） 真僵蚕（炒） 全蝎（焙，各一钱） 南星（汤泡七次，焙） 天麻（各二钱）

&emsp;&emsp;上用末，水糊丸，桐子大。每服三五丸，姜汤下。

&emsp;&emsp;（九一） 治小儿心虚，困卧惊动，痰涎不利，或发热痰嗽等证。

&emsp;&emsp;天竺黄（五钱） 天南星 朱砂（各一钱半） 冰 胭脂（各一钱）

&emsp;&emsp;上以牛胆汁和丸，芡实大。每服一丸，砂糖汤下。

&emsp;&emsp;（钱氏）

&emsp;&emsp;（九二） 治风痫，因汗出风邪乘虚而入，痰涎迷闷，手足搐掣。

&emsp;&emsp;牛胆南星 全蝎（焙） 蝉蜕（各二钱半） 防风 白附子（生用） 天麻 僵蚕（炒，各一钱半）麝香（半字）

&emsp;&emsp;上为末，枣肉和丸，加水银半钱，同研细丸，绿豆大。每服一二丸，荆芥生姜汤下。

&emsp;&emsp;（《杂着》）

&emsp;&emsp;（九三） 治小儿惊风，中风五痫天吊客忤，潮热，痰涎壅盛等证。

&emsp;&emsp;白花蛇（酒浸） 白附子 川乌 全蝎 天麻 薄荷 雄黄（各五钱） 朱砂（二钱）牛黄 麝香（各一钱） 冰片（五分）

&emsp;&emsp;上各另研为极细末，和匀，用麻黄煎酒捣丸，芡实大。每服一丸，薄荷汤下。

&emsp;&emsp;（万氏）

&emsp;&emsp;（九四） 治心热神昏。

&emsp;&emsp;黄连（生，半两） 黄芩 山栀仁（各三钱） 郁金（二钱） 辰砂（一钱半） 牛黄（二分半）

&emsp;&emsp;上为细末，腊雪调面糊丸，如黍米大。每服七八丸，灯心汤下。

&emsp;&emsp;（九五） 治惊热，消疳积。

&emsp;&emsp;雄黄（飞） 牵牛（各一钱） 天竺黄（二钱）

&emsp;&emsp;上为末，面糊丸，粟米大。每服五七丸，薄荷水下。

&emsp;&emsp;（九六） 治惊疳热搐睛赤，潮热痰涎，牙关紧急。

&emsp;&emsp;龙胆草（炒焦） 防风 青黛（各三钱） 钩藤钩（二钱） 黄连（炒，五钱） 龙脑（一钱）牛黄 麝香（各二分）

&emsp;&emsp;上为末，面糊丸，粟米大。每服十丸，煎金银花汤下。

&emsp;&emsp;（九七） 治急惊。

&emsp;&emsp;天竺黄（二钱） 轻粉 青黛（各一钱） 黑牵牛（炒，五钱）一方无天竺黄。

&emsp;&emsp;上为末，炼蜜丸，豌豆大。每岁一丸，薄荷水化下。

&emsp;&emsp;（钱氏）

&emsp;&emsp;（九八） 治肝热急惊搐搦。

&emsp;&emsp;羌活 川芎 当归 防风 龙胆草（等分）

&emsp;&emsp;上为末，炼蜜丸，芡实大。每服一二丸，竹叶汤入砂糖化下。此方加大黄、栀子仁，即名泻青丸。

&emsp;&emsp;（九九） 治惊搐喉内痰响者暂用。

&emsp;&emsp;胆星 半夏（制） 礞石（制） 枳实（各二两） 麝香（三分）

&emsp;&emsp;上为末，姜汁糊丸，绿豆大，朱砂为衣。姜汤研化，量送。

&emsp;&emsp;（百） 治惊痫先用此药。

&emsp;&emsp;人参 远志（姜制取肉，炒） 白茯苓 南星 川芎 石菖蒲（细密者） 天麻 朱砂青黛 琥珀（各一钱） 麝香（一字）

&emsp;&emsp;上为末，蜜丸，桐子大。每服一二丸，金银薄荷汤下。

&emsp;&emsp;（百一） 治惊痫邪气入心。

&emsp;&emsp;虎睛（细研） 远志（姜汁浸） 犀角（镑屑） 石菖蒲 大黄（湿纸包煨） 麦冬（等分）蜣螂（去足翅，炒，三枚）

&emsp;&emsp;上为末，米糊丸，梧子大。每服一二丸，竹叶煎汤或金银薄荷汤下。

&emsp;&emsp;（百二） 一名五色丸。治五痫。

&emsp;&emsp;朱砂 珍珠（各五钱） 雄黄（一两） 水银（二钱半） 黑铅（三两，同水银结成砂）

&emsp;&emsp;上为末，炼蜜丸麻子大。每服三四丸，煎金银薄荷汤下。

&emsp;&emsp;（百三） 治五痫瘥后复发，证候多端，连绵不除者。

&emsp;&emsp;黄 （蜜炙） 钩藤钩 细辛 炙甘草（各半两） 蛇蜕（二寸，酒炙） 蝉蜕（四个）牛黄（一钱，另研）

&emsp;&emsp;上为末，煮枣肉丸，麻子大。煎人参汤下，每服数丸，量儿加减。

&emsp;&emsp;（百四） 治风痫先宜此药。

&emsp;&emsp;胆星（二钱） 羌活 独活 防风 天麻 人参 荆芥 川芎 细辛（各一钱）

&emsp;&emsp;上为末，蜜丸，桐子大。每服二丸，薄荷紫苏汤调化下。

&emsp;&emsp;（百五） 治食痫，因惊而停食吐乳，寒热，大便酸臭是也。

&emsp;&emsp;赭石（ ，醋淬，二钱半） 巴霜（三分） 朱砂 雄黄 蝎梢（各一钱） 轻粉 麝香（各一匙）杏仁（微炒，二钱）

&emsp;&emsp;上为末，枣肉丸，梧子大。每服一二丸，木贼草煎汤送下。

&emsp;&emsp;（百六） 治癫痫膈热，风涎壅盛，腹胀喘促，实滞者。

&emsp;&emsp;巴豆 水银（各五钱） 京墨（八钱，火烧醋淬） 黑铅（二钱半，水银煎） 麝香（五分，另研）

&emsp;&emsp;上为末，陈米粥丸，绿豆大。每服二三丸，煎薄荷汤下。

&emsp;&emsp;（薛氏）

&emsp;&emsp;（百七） 治癫痫。

&emsp;&emsp;紫河车（肥大者一具） 人参 当归（二味酌用，为末）

&emsp;&emsp;上将河车生研烂，入二药捣丸，桐子大。每服五七十丸，日进三服，人乳化下。按∶此方凡先天不足，后天亏败者，俱可随宜增用药物，照此制服，无不可也。然河车必用酒炖熟方善，虽薛氏之意用其生气，但生者腥腻，恐不利于胃气。且此物既离本体，尚何生气之有？亦不过取其应求之性味，为血气之资而已。矧人之血气，本皆热物之所养成，故饮食之类，凡生用热用，其补泻有甚相远者，岂熟之即无益，而生之果无碍耶？余故曰热之为宜。

&emsp;&emsp;（百八） 治小儿脾疳，发热作渴，少食，大便不调，发黄脱落，面黑，鼻下生疮，能乳嗜土等证。

&emsp;&emsp;芜荑 山栀（各五分） 当归 白术 茯苓（各四分） 柴胡 麻黄 羌活（各三分）防风 黄连 黄柏 炙甘草（各二分）

&emsp;&emsp;上作二剂，水煎服。

&emsp;&emsp;（百九） 治疳眼闭合不开。

&emsp;&emsp;生地黄 熟地黄（各半两） 川芎 赤茯苓 枳壳 杏仁（去皮） 川黄连 半夏曲天麻 地骨皮 炙甘草（各二钱半）

&emsp;&emsp;上每服二三钱，黑豆十五粒，姜、水煎服。

&emsp;&emsp;（百十） 治鼻疳赤烂。

&emsp;&emsp;兰香叶（二钱，烧灰） 铜青 轻粉（各五分）

&emsp;&emsp;上为末干贴。

&emsp;&emsp;（百十一） 治小儿食积五疳，目生云翳，牙根腐烂，口舌生疮，发热体瘦，肚大筋青，发稀成穗，或白秃疮疥，小便澄白等证。

&emsp;&emsp;芜荑 神曲（炒） 麦芽（炒） 黄连（各等分）

&emsp;&emsp;上为末，猪胆汁丸，黍米大。每服二三十丸，木通煎汤下。

&emsp;&emsp;（百十二） 消疳化虫退热。

&emsp;&emsp;黄连 陈皮 川楝子（去核，炒） 神曲（炒） 麦 （炒，各一两） 白芜荑（半两）

&emsp;&emsp;上为末，糊丸麻子大。每服一二十丸，空心米饮吞下。

&emsp;&emsp;薛氏曰∶前方又治脾疳饮食少思，肌肉消瘦，肚大颈钿，发稀成穗，项间结核，发热作渴，大便酸臭，嗜食泥土，或口鼻头疮，肚见青筋，吃齿便白。五疳用此丸加干蟾一两尤妙。

&emsp;&emsp;（百十三） 治小儿食积五疳，颈项结核，发稀成穗，发热作渴消瘦等证。

&emsp;&emsp;黄连（炒） 神曲（炒） 木香（各一两半） 槟榔（二十个） 使君子（酒浸） 麦芽（炒，各四两） 肉豆蔻（炮，二两）面糊丸，麻子大。每服三五十丸，米饮下，良久，用五味异功散一服以助胃气。

&emsp;&emsp;（百十四）治疳热。

&emsp;&emsp;芦荟 龙胆草（酒洗） 木香 人参 使君子肉 蚵 （酥炙，去头足，即上鳖）麦芽（炒，各二钱） 槟榔 黄连（去芦须，酒炒） 白芜荑（各三钱） 胡黄连（五钱）

&emsp;&emsp;上为细末，猪胆汁为丸，黍米大。每服五六十丸，米饮下。

&emsp;&emsp;（百十五） 一名九味芦荟丸。治小儿肝脾疳积，发热体瘦热渴，大便不调，或瘰 结核，耳内生疮，牙腮蚀烂，目生云翳等证。

&emsp;&emsp;胡黄连 黄连 芦荟 白芜荑（炒） 白雷丸（破开，赤者不用） 木香 青皮鹤虱草（微炒，各一两） 麝香（一钱，另研）

&emsp;&emsp;上为末，蒸饼糊丸，麻子大。每服一钱，空心白汤送下。立斋曰∶内青皮以龙胆草代之，麝香不用，尤效。

&emsp;&emsp;（百十六） 治证同前，尤治小儿疳积腹胀。

&emsp;&emsp;芦荟（真者，五钱） 宣黄连（去须） 胡黄连 枳实 青皮（各二钱半） 青黛 木香 山楂肉（各二钱） 麦芽（炒，三钱） 麝香（一分） 干虾蟆（一只，酥炙）

&emsp;&emsp;上为细末，汤浸蒸饼为丸，绿豆大。每服七八分，量儿大小与之。按∶此方加使君子肉三钱，治湿热生虫亦佳。

&emsp;&emsp;（百十七） 方在寒阵一六七。治肝经实火，大便秘结。

&emsp;&emsp;（《良方》）

&emsp;&emsp;（百十八） 方在寒阵一六八。治疳癖发热诸证。

&emsp;&emsp;（百十九）治脑疳脑热疮。

&emsp;&emsp;龙胆草 升麻 苦楝根皮（焙） 赤茯苓 防风 芦荟 油发灰（各二钱）青黛 黄连（各三钱）

&emsp;&emsp;上为末，牡猪胆汁浸米糕丸，麻子大。薄荷汤下，仍以芦荟末敷入鼻内。

&emsp;&emsp;（百二十） 治疳痢。

&emsp;&emsp;黄连（净，三钱） 木香 紫浓朴（制） 夜明砂（纸炒，各二钱） 诃子（肉炒，一钱）

&emsp;&emsp;上为末，饭丸，麻子大。干艾、生姜煎汤，食前下。

&emsp;&emsp;（一二一） 治疳劳。

&emsp;&emsp;黄连（半两，净牛胆汁浸，晒） 石莲子 栝蒌根 杏仁（去皮尖） 乌梅肉（各二钱）

&emsp;&emsp;上为末，牛胆汁浸糕丸，麻子大。煎乌梅、姜、蜜汤下。

&emsp;&emsp;（一二二） 治热疳。

&emsp;&emsp;胡黄连 黄连（各五钱） 朱砂（二钱）

&emsp;&emsp;上为末，填入猪胆内，以线扎悬挂铫中，淡浆水煮数沸取出，研芦荟、麝香各二钱入之，饮和丸，麻子大。

&emsp;&emsp;每服一二十丸，米饮下。

&emsp;&emsp;（一二三） 治小儿颈项结核，面色痿黄，饮食不甘，腹大发热，名曰无辜疳证。一服虚热退，二服烦渴止，三服泻痢愈。

&emsp;&emsp;蟾蜍（一二个） 夏月沟渠深土中，取腹大不跳不鸣者是，身多 者佳。

&emsp;&emsp;上将粪蛆一杓置桶中，以尿浸之，却将蟾蜍跌死，投与蛆食一昼夜，用布袋盛蛆，置急流中一宿取出，瓦上焙干为末，入麝香一字，粳米饭丸，麻子大。每服二三十丸，米饮下，其效如神。

&emsp;&emsp;（一二四） 治肝风疳眼。

&emsp;&emsp;天麻 青黛 黄连 五灵脂 夜明砂（微炒） 川芎 芦荟（各二钱） 龙胆草 防风蝉蜕（去足，各一钱半） 全蝎（二枚，焙） 干蟾头（炙焦，三钱） 麝香（少许）

&emsp;&emsp;上为末，猪胆汁浸米糕丸，麻子大。每服十丸，薄荷汤下。

&emsp;&emsp;（一二五） 治脾疳、食疳。

&emsp;&emsp;白豆蔻 麦芽（炒） 五灵脂 砂仁 蓬术（煨） 青皮 橘红 使君子（焙，各二钱）虾蟆（炙焦，三钱）

&emsp;&emsp;上为末，米糊丸，麻子大。每服十丸，米汤下。

&emsp;&emsp;（一二六） 治疳热泄泻。

&emsp;&emsp;白芜荑（炒） 川黄连 胡黄连（各二两半） 使君子肉（一两） 麝香（五分，另研）干虾蟆（五个，酒者杵膏）

&emsp;&emsp;上为末，以虾蟆膏杵丸，麻子大。每服一二十丸，煎人参汤下。

&emsp;&emsp;薛按∶疳之为患，乃肝脾虚热，津液干涸之证。前方乃专于治疳清热之剂，若脾胃虚弱者，当佐以六君子汤调补脾胃，使邪气退，庶可收全功也。

&emsp;&emsp;（一二七） 治疳肿胀。

&emsp;&emsp;萝卜子（一两，微炒） 陈皮 青皮（炒） 槟榔 五灵脂 蓬术（煨） 黑牵牛（头末，炒）赤茯苓 木香（二钱半）

&emsp;&emsp;上为末，面糊丸，绿豆大。每服十五丸，紫苏汤下。

&emsp;&emsp;（一二八） 治食积大便酸臭发热。

&emsp;&emsp;丁香（九个） 砂仁（十二个） 乌梅肉（三个） 巴豆（三粒，去皮心膜）

&emsp;&emsp;上为末，面糊丸，黍米大。每服五七丸，温水下。

&emsp;&emsp;（一二九） 治肚腹虚胀。

&emsp;&emsp;胡椒（一两） 蝎尾（五钱，去毒）

&emsp;&emsp;上为末，面糊丸，粟米大。每服一二十丸，陈米饮下。

&emsp;&emsp;（百三十） 治惊积，及变蒸发热不解，或食痫先寒后热，或乳哺失节，宿滞不化，腹痞便结。

&emsp;&emsp;代赭石（ ，醋 七次） 赤石脂（各一两） 杏仁（五十个） 巴豆（二十枚，去心膜油）

&emsp;&emsp;上先将巴豆、杏仁研成膏，入代赭、石脂研匀，汤浸蒸饼丸，粟米大。每服三五丸，米饮送下。

&emsp;&emsp;（一三一）黄连（五钱） 蜀椒（去闭口者，炒出汗） 苦楝根白皮（各二钱）

&emsp;&emsp;上为末，用乌梅肥者七个，艾汤浸去核，捣烂和丸。艾汤量儿大小送下。

&emsp;&emsp;（一三二） 诸疳蛔诸虫。

&emsp;&emsp;苦楝根皮（新白者，酒浸焙） 绿包贯众 鸡心槟榔 桃仁（浸去皮，焙） 芜荑（焙）木香（各二钱） 鹤虱（炒，一钱） 轻粉（五分） 干虾蟆（炙焦，三钱） 使君子（五十，取肉煨）

&emsp;&emsp;上为末，面糊丸，麻子大。每服一二十丸，天明清肉汁下。一方内加当归、川连各二钱五分。

&emsp;&emsp;（一三三） 治五疳蛔虫，脾胃不和，心腹膨胀，时复作痛，不食渐瘦。

&emsp;&emsp;使君子肉（一两） 浓朴（制） 橘红 白芍药 甘草（炒） 川芎（各一钱）

&emsp;&emsp;上为末，蜜丸，皂角子大。每服一丸，陈米饮化下。

&emsp;&emsp;（一三四） 治丹瘤。

&emsp;&emsp;白土（二钱半） 寒水石（五钱）

&emsp;&emsp;上为末，米醋或新水调涂。

