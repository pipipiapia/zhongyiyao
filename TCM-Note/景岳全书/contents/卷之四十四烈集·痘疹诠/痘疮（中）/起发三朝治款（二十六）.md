## 起发三朝治款（二十六）


&emsp;&emsp;痘疮放标之后，渐渐起胀，但肥胖一分，是胎毒发出一分，胖尽而毒出尽也。有不起者，或因元气之弱，不能送毒，或有杂证阻滞，不能升发，皆痘前之失调理也。此时当速治之，否则后难为矣。

&emsp;&emsp;痘宜渐发者吉，若一齐涌出，皮肉虚肿者，此表虚不能收摄，故奔溃而出，后必痒疡或成溃烂，急宜人参固肌汤，或芎归汤。若血热者，宜凉血养营煎。虚甚者，宜六物煎。毒盛者，宜六味消毒饮，或四味消毒饮出入用之。

&emsp;&emsp;痘不起发，或起而不透者，多由元气内虚，不能托送，故毒瓦斯留伏不出也。毒不尽出，则变证莫测。凡见此者，速当救里以托其毒，然当察其气分血分，辩而治之。盖痘之壮突由乎气，肥泽由乎血，气主 之，血主濡之也。若形虽壮而色见枯者，此气至而血不荣也，宜四物汤加人参、麦门冬之类主之。若痘色红润而形平陷者，此血至而气不充也，宜保元汤，或六气煎加川芎主之。

&emsp;&emsp;若形色俱弱而不起发者，此气血俱不足也，宜六物煎加减主之，或保元汤、十全大补汤，调无价散或独圣散与之。若冬春之间，为寒气所抑不能起发者，宜麻黄甘草汤加归、 ，或十宣散主之。若夏秋火盛不起而烦渴秘结内热者，宜人参白虎汤。若痘疮起胀迟延不红活者，宜保元汤，或六物煎加丁香、山楂、糯米、人乳、好酒主之，或用无价散，量儿大小以好酒调服。凡痘疮起发，通身皆欲其透，惟四肢稍远难齐。若脾胃素强能食者勿虑，惟脾胃素弱食少者，四肢多有不透，以脾主四肢，津液不能灌溉故也，宜以补脾为主，用快斑越婢汤加当归，或黄 建中汤加人参、防风。若因误服凉药而致白 不起者，宜理中汤，或胃爱散。

&emsp;&emsp;痘虽起发，若灰白色或顶陷者，气虚也，切不可用寒凉之药，须六气煎加丁香、川芎、人乳、好酒主之，或保元汤倍加酒炒黄 、当归亦佳。

&emsp;&emsp;痘虽起发红活，若顶平色嫩，皮薄不能坚浓者，此气虚也，必恐变为痒 ，宜六气煎，或六物煎加减主之，或十全大补汤、十宣散俱可择用。

&emsp;&emsp;地红血散不附者，保元汤加芍药、当归稍以收敛，归附气位。

&emsp;&emsp;根窠淡红，线晕枯燥者，血虚也，宜保元汤加当归、川芎、酒洗红花，再加山楂以行参、之滞，少加木香以行气而血自活也。

&emsp;&emsp;痘虽起发而干枯无水，或青紫黯色，不久必变黑陷，乃血虚之甚也，宜四物汤加人参、麦门冬、紫草、红花或调服无价散，外用水杨汤浴之，兼用胭脂涂法。

&emsp;&emsp;痘疮红甚而引饮渴不止者，名曰燥痘，宜犀角地黄汤之属。

&emsp;&emsp;痘色红紫满顶或 肿者，血热毒盛也，宜凉血养营煎加丹皮、木通、牛蒡子之属主之。然痘出六日以后，有此证者多死。

&emsp;&emsp;痘已出齐而热尚不退，或烦躁发渴引饮，或二火司气之令，可少与冷水数口无妨。盖水性下流，不滞上膈，亦能使毒从小便而出。但不可用生果之类，恐伤脾气也。

&emsp;&emsp;痘疮贵颗粒分明，如彼此相串，皮肿肉浮，或于本痘四旁旋出小痘攒聚，胖长渐成一块，此候最险，宜用快斑汤合六味消毒饮以解其毒。

&emsp;&emsp;出齐后，痘有小孔，自顶宣下至脚，不白不黑，与痘色相同者，名为蛀痘。此因表虚腠理不密而为此证，失之不治，则大泄元气，不起不发，速人之祸也，宜保元汤，或六气煎，大加糯米、川芎、丁香，提气灌脓，内补其孔，甚为快捷方式。连进二、三服，必孔满而痘自起，若至黑色，则为疔矣。

&emsp;&emsp;口唇为脾之外候，人以脾胃为本，不宜受伤，如初发热即见口唇焦裂，此毒瓦斯攻脾，乃恶侯也，宜用泻黄散之类以速解之。若不早治，则毒聚于唇，及众痘起发，而唇疮必已先熟，内带黄浆，及诸痘成浆，而此疮已靥，唇皮揭脱，渐变呕恶呛水昏沉，不可为矣。

