## 痒抓破（三十四）


&emsp;&emsp;诀云∶虚则痒，实则痛。又曰∶诸痒为虚。此固其辩矣。然实即兼热也，虚印兼寒也。盖如疮疡之痛，必由乎热，今不作痛而作痒，此其无热可知，无热由乎阳虚，阳虚便是寒证，诸有以初起作痒为火者，皆谬也。且凡痘疮发痒，则多为不起不灌而 陷继之，最可虑也。故凡治痒之法，虽云当补，然尤不可不温，惟温补则营卫和，气血行而痘自起矣。痘毒既起而透，则多有作痛，尚何痒哉？故痘于起发之时，则宜痛不宜痒也。然痒有数证，亦当辩治如下∶一、痘疮初见点便作痒者，此邪在半表半里之间，而进退迟疑总由元气无力，欲达不能也，速当温补阳气，兼以疏散，但使腠理通畅，则痘自起而痒自止矣。宜六气煎加川芍、白芷、防风、荆芥之属。若虚在血分而色白者，宜六物煎，或五物煎加减主之。

&emsp;&emsp;痘疮出齐之后，但是作痒，俱宜保元汤，或六气煎加川芎、当归、防风、荆芥治之，或用十全大补汤，或用蝉蜕膏。

&emsp;&emsp;血渗肌肤，咸蜇皮肉而作痒者，亦以气虚而然，宜保元汤加芍药、当归以制血，或加丁香以治里，官桂以治表，表里俱实，自不作痒。

&emsp;&emsp;程氏曰∶凡前后痒 ，宜保元汤加何首鸟、牛蒡子、白芍药。何首鸟须赤白兼用。

&emsp;&emsp;痘疮干而作痒者，宜养血润燥，以五物煎加防风、荆芥、外用茵陈熏法。

&emsp;&emsp;痘疮湿而作痒者，宜补气去湿，以四君子汤加防风、荆芥、桂枝以解之，外用菌陈熏法。

&emsp;&emsp;头面为诸阳之会，若痒而抓破，则泄气最甚，速宜六气煎，或十全大补汤加防风、荆芥、何首乌之属以培补之。但得复肿复灌而饮食如常则无害，若痒不止而满面抓破者必死。

&emsp;&emsp;遍身发痒抓破，脓血淋漓者，宜参 内托散，倍加当归及白芷、荆芥、木香，使气和血行，其痒自止，外以败草散敷之。

&emsp;&emsp;疮痒溃烂，粘衣连席难任者，内服十全大补汤加防风、荆芥，外用败草散。

&emsp;&emsp;痘疮见形而皮肉红艳，起发而皮嫩多水者，其后多致痒 也，急须先期调补之。

&emsp;&emsp;痘疮将收而痒者，其脓已成，其疮已回，邪散而正复，营卫和畅故痒也。不须服药，但谨护之，勿令抓破，以致损伤成疮。

&emsp;&emsp;浆脓初化，脓未成而混身瘙痒不宁者，此恶候也，速当温补气血，用六气煎、六物煎之类，加以防风、白芷、荆芥之属，必令痒去方保无虑。若痒甚不休，疮坏皮脱，其毒复陷，谓之痒，必不能活矣。

&emsp;&emsp;《活幼心书》云∶凡作痒不止，用荆芥穗以纸束之，用刺痒处，以散郁邪，其痒自止，此屡验之法。内服消风化毒汤加参、归以解之。

