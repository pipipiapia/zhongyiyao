## 发热三朝治款（二十四）


&emsp;&emsp;痘疹一证，虽原于有生之初，然必因时气相触，内外挟邪而后作。凡痘之轻重，已兆于发热之微甚，而吉凶于此亦可判矣。毒轻者易出易靥，固不必治；毒甚者险证百出，故不得不治。凡治此者，于初热时，急宜用轻扬之剂，汗以散之，但使外感之邪，脏腑之毒，皆作秽汗，尽从毛窍中出，则毒瓦斯已减其半，而重者可轻，危者可活矣。即如痘中一切变证，亦无非毒瓦斯欲出不能之所为，一经表散，则毒从汗去，而诸证亦必自退。然又当察表里之轻重，或宜解表，或宜清里，或宜托助元气，孰者宜急，孰者宜缓，有不可执一也。故胡氏曰∶表热壅盛，非微汗则热不解，里热壅盛，非微利则里不解。失此不治，则毒瓦斯渐盛，而逆证随见矣。

&emsp;&emsp;散表之法，当知邪之浅深，毒之微甚。表邪甚者微散之，则表不能解，无益于事；表邪微者妄汗之，则表气必虚，痘不起发，而反为大害。故惟以得中为贵，亦以微汗为贵，不可过伤卫气也。其有大热不退，肌肤秘密，或气令寒凝之时，则不得不大为表散，一散未应，或至于再，必令身热由汗而退，则毒瓦斯自解，可无患矣。此散之微甚，有权宜也。故凡是痘证，最畏内外之寒气，务使表里温暖，但得毛窍中常见津津润泽，亦犹庖人炊笼之法，但欲其松，则皮肤通畅，气无不达，痘必易出易收，无不善矣。

&emsp;&emsp;痘疮发热之候，宜乍热乍凉者为常。若遍身如火，昼夜不休，为失常也。此当察其表里，酌宜施治。

&emsp;&emsp;痘疮初见发热，若无虚寒等证，固不得骤用温补，以助火邪，恐致鼓扇痘毒，则反资大害。

&emsp;&emsp;若无实火大热等证，切不可因其发热，妄用寒凉，必致败脾泄泻，则为害尤甚。此时医之通弊也，大宜戒之。

&emsp;&emsp;既经表散之后，须谨避风寒，若使外邪再感，则皮毛闭塞，热毒必将复炽，汗而再汗，必不能堪。又须切戒生冷水果，若误犯之，恐寒湿伤脾而为泄泻不食，则无不致害。

&emsp;&emsp;表散之剂，凡初见发热，状类伤寒，未知是痘非痘，即当先用汗散。此时欲散表邪，即当兼调营气，宜以柴归饮为第一，惟大便不实者勿用之，以其性多润也，其次则苏葛汤，再次则升麻葛根汤，或只用加减参苏饮亦佳。若冬月寒胜之时，或气体壮实，表不宜解者，须加麻黄，必要表出一身臭汗为佳，但使热退身凉，苗则轻矣。若初发热，有恶寒身振如疟之状者，阳气虚也，宜柴葛桂枝汤加黄 主之，痘出即愈。

&emsp;&emsp;清解之剂，用治表里而兼清兼散也。凡热之甚者毒必甚，若身常有汗而大热不退，或兼烦躁热渴者，此其内火熏蒸而表里俱热也，须两解之，宜连翘升麻汤，或如圣汤。若身热烙手而目赤口干，二便热秘，烦闷不安者，此表里俱实也，宜柴胡饮子，甚者大连翘饮、双解散，或调益元散以利之。

&emsp;&emsp;表汗已透者，不得再汗，恐外亡阳而内伤气也。

&emsp;&emsp;发热之时，有腹痛胀满者，必外邪与毒瓦斯相并，未得外达而然，宜参苏饮加砂仁，温而散之。

&emsp;&emsp;初热时，有惊搐谵语者，是为痘搐。微见而随止者不必治。若元气强壮而搐之甚者，宜羌活散调制过朱砂以表之。若痰涎壅盛，喉内作声者，宜烈生姜汤，调化痰丸服之，或抱龙丸亦可。

&emsp;&emsp;此时渴欲茶水，只宜少与葱白汤，既可止渴，亦可疏表。

&emsp;&emsp;痘疮首尾皆畏泄泻，宜检本条速为治之，否则内溃脱陷之祸，不可胜言也。

&emsp;&emsp;徐氏曰∶凡解表之药，必在红点未见之前，如热之甚者，邪毒必甚，宜败毒散或参苏饮，调三酥饼。

&emsp;&emsp;张冀之曰∶凡痘疮一见红点，便不可用升麻葛根汤，恐发得表虚也。程晨峰曰∶治痘者不可轻用升麻，恐提气上冲，引动肺气也。按此二家之说，是皆治痘之大要，甚属有理，但其中亦有宜否之辩。如阳气下陷，不能透达肌表者，则暂用升麻，固其所宜。又或虽见红点而表有热邪未解者，则仍宜解散，亦不可缓。些二说者，虽不可坚执，实不可不知也。

&emsp;&emsp;吴东园曰∶初热时，只有二事，惟去邪扶正而已。邪热盛则去邪而正气自旺，正气衰则扶正而邪热自退。正气盛而痘自发，热为痘用，则不为害矣。邪气退而正气不受烁，血脉充裕，则痘自泰矣。须于此时看明，下手迟则无济于事矣。

