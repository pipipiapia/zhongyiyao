## 咽喉口齿（三十九）


&emsp;&emsp;咽喉司呼吸之升降，乃一身之橐 也。毒瓦斯不能舒散，则壅聚于此，肿痛闭塞，水浆难入，则死生系之，深可畏也。首尾俱宜甘桔汤加麦门冬、牛蒡子、玄参、杏仁，或加味甘桔汤，及《拔萃》甘桔汤俱可用。热甚痛甚者，宜东垣凉膈散加牛蒡子，或以甘桔汤合黄连解毒汤加石膏、木通、牛蒡子、山豆根、射干，并外用玉钥匙点之。咽痛便秘者，宜四顺清凉饮下之。以上证治，必其能食肉热者，方可用此寒凉之剂。若上焦虽热而下焦不热，或不喜饮食者，只用加味甘桔汤，徐徐咽服，不必用牛蒡子，恐其性凉伤脾也。

&emsp;&emsp;咽喉肿痛，凡痘疮多有是证，但七日前见者为逆，七日后见者无虑。盖起发灌脓之时，内外之痘俱大，以致气道壅肿而然，此痘也，非喉痹之毒也。待外痘既靥，则内证自除矣，不必治之。

&emsp;&emsp;徐氏曰∶凡咽喉肿痛不能饮食者，内服加味甘桔汤。外看身上有痘之最大者，此其毒瓦斯相连，宜用香油灯草燃而淬之，一淬即愈。或用手捻破，以痘疔散涂之。

&emsp;&emsp;陈氏曰∶凡身壮热，大便坚实，或口舌生疮，咽喉肿痛，皆疮毒未尽，宜用四味射干鼠粘子汤。如不应，宜七味白术散。

&emsp;&emsp;痘疮弄舌吐舌者，脾之热也，轻者导赤散，甚者泻黄散。

&emsp;&emsp;唇口与五内相通，故热毒内发，口舌必先受伤，毒甚则口舌或紫或白或黑，舌或肿大，此皆实热之证，宜内服黄连解毒汤加石膏、牛蒡子、木通、生地，或东垣凉膈散。若大便干结者，宜《局方》凉膈散，外用玉钥匙点之。若口舌生疳者，以吹口丹，或阴阳散敷之。

&emsp;&emsp;牙龈肿烂成疳者，此阳明热毒内攻也，杀人甚速，宜甘露饮主之，外用老茶叶、菲菜根煎浓汤洗之，仍用翎毛刷去腐肉，洗见鲜血，乃以神授丹，或搽牙散敷之，日三次，或绵茧散亦可。若烂至喉中者，用小竹管将绵茧散吹入，虽遍口牙齿烂落、口唇穿破者，皆可敷药而愈。然必有黄白脓水者方可治，若色如干酱，其肉臭烂，日烂一分者俱不治。

&emsp;&emsp;牙疳臭烂，气粗热甚，舌白至唇，口臭如烂肉，大便泻脓血，肚腹胀痛，此胃虚毒瓦斯内攻，胃烂之证。苦山根发红点者，此疳毒内攻，故见于山根，亦胃烂之证，俱不治。

&emsp;&emsp;痘疹退后，若有牙龈腐烂，鼻血横流者，并为失血之证，宜《局方》犀角地黄汤加山栀、木通、玄参、黄芩之类以利小便，使热毒下行，外用神授丹治之，不可缓也。若疳疮色白者，为胃烂，此不治之证。

