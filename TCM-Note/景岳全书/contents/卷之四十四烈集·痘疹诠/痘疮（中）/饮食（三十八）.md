## 饮食（三十八）


&emsp;&emsp;痘疮终始皆以脾胃为主，但能饮食，则气血充实，而凡起发灌浆收靥，无不赖之。故能食者，虽痘疮稠密，亦自无害；不能食者，虽痘疮稀少，亦为可虞，此脾胃之调，所当先也。然证有不同，最须详审施治。

&emsp;&emsp;痘有毒瓦斯正盛而不食者，当痘疮正出之时，虽不欲食，但得痘色真正，不为害也。盖热毒未解，于将出未出之际，多有不欲食者，待毒瓦斯尽出自能食矣。其有痘已尽出而仍不欲食者，当徐用四物汤加神曲、砂仁、陈皮，一、二剂必能食矣，一、痘见灰白，别无大热停滞等证，而食少或不食者，必脾胃虚也，宜五味异功散，或四君子汤。若胃中阳气不足，不能运化而食少者，此处而且寒也，宜温胃饮、养中煎，或六气煎主之。

&emsp;&emsp;凡命门元畅不足，则中焦胃气不暖，故多痞满不食，下焦肾气不化，故多二阴不调，此必用理阴煎加减治之，自见神效，勿谓小儿无阴虚证也。

&emsp;&emsp;凡泄泻，或见恶心，或呕吐而不食者，尤属胃气虚寒也，轻则理中汤、六气煎；甚则陈氏十二味异功散，或用六气煎合二仙散主之。

&emsp;&emsp;凡脾气不虚，但胃口寒滞，或痛或呕而不食者，宜益黄散。

&emsp;&emsp;凡停食多食而不食者，宜大小和中饮以清宿滞，或五味异功散加山查、麦茅、神曲、砂仁，或合匀气散治之。

&emsp;&emsp;凡口疮不能进食，或咽喉疼痛而不能食者，但清其咽，痛止自会矣，宜廿桔汤，或加味甘桔汤。

&emsp;&emsp;凡外感风寒，邪入胃口则不能食，须表散寒邪，邪散自能食矣，宜加减参苏饮，或柴陈煎，或五味异功散加柴胡。

&emsp;&emsp;痘后别无他证而饮食不进者，此惟脾气不足，宜五味异功散，或温胃饮、养中煎之类主之。

&emsp;&emsp;程氏曰∶凡水谷不能运化而饮食不进者，只用保元汤加陈皮、麦茅、神曲、砂仁、扁豆、生姜，呕者加真藿香。

&emsp;&emsp;徐氏曰∶痘疮不乳食者，有虚实二证∶或吐或利，面目青白或青黑色者为虚寒，宜温之补之；若大小二便干涩，面赤而气壅，或渴或热，或目睛黄赤，气粗中满者为实热，宜清之利之。

