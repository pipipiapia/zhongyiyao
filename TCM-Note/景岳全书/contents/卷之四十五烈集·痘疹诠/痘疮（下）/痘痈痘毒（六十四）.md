## 痘痈痘毒（六十四）


&emsp;&emsp;（又痘母，见前怪痘形证）痘发痈毒者，亦名痘母。经曰∶痘前发母者凶，痘后发母者半吉半凶，大都毒发不透，必发痈疽，故蕴结于经络之间。然其壅结也犹无足虑，而惟其不能消散，及治之不得其法，则乃为可虑。然散之之法，当知要领，其在虚实之辩而已。如痘痈之有大毒者，不得不为解毒，有大热者，不得不为清火，俟火毒略清，盒饭调理脾气。其有外虽见热而内本不足者，则当专用托法，务令元气完固，饮食不减，则毒无不化，何害之有？若不察根本强弱，而但知攻毒清火，则无不伤脾，多致饮食日减，营气日削，脓血不化，毒日以陷，而痘变百出矣。

&emsp;&emsp;所以痘疮始末，皆当以脾气为主，苟不知此，则未有中气虚败而痘能保全者。

&emsp;&emsp;痘痈初起，壅盛疼痛，元气无损，饮食如常者，宜先用连翘归尾煎，或仙方活命饮以解其毒，俟毒瓦斯稍平，即当用四君、归、 之类，以补托元气。

&emsp;&emsp;凡用托里之剂，如痈毒内无大热，亦无便闭烦渴等证，或素非强盛之质，或以阴毒深陷，形不 突，不红肿，不化脓，痛有不甚者，此其毒皆在内，俱速宜用托里之药，以六气煎加金银花、甘草节、防风、荆芥、白芷、穿山甲、牛蒡子之类，如阳气不足者，仍可加肉桂、附子，用酒水各半煎服，或全用酒煎亦可，或托里消毒散俱可酌用。

&emsp;&emsp;凡内热晡热而饮食少思者，多属脾胃不足，血气虚弱，宜六气煎或温胃饮，加金银花、白芷。若痈毒色白而作痒者，气虚也，治同上。若根赤而作痒者，血虚血热也，宜四物汤加丹皮、白芷。若肿而不溃者，血气虚也，托里消毒散或加肉桂。若溃而不收者，脾气虚也，宜六气煎或六物煎加肉桂。

&emsp;&emsp;凡饮食如常而内外俱热，痈毒肿痛，或烦渴，或大小便俱热涩者，宜大连翘饮，或仙方活命饮，可间用之。若饮食如常，内热作痛，或兼口舌生疮者，宜间用射干鼠粘子汤。

&emsp;&emsp;痘毒发痈，有结硬实热难解者，宜排毒散。

&emsp;&emsp;痘后发痈疖者，乃痘中未尽之毒，留于经铬肢节而为痈肿也，或解毒，或清火，各有所宜。凡欲表里兼解者，宜柴胡麦门冬散；欲润肠解毒者，宜消毒散及四顺清凉饮；欲凉血解毒者，宜犀鱼地黄汤；欲清火利便解毒者，宜大连翘饮。

