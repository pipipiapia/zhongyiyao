## 腹痛（五十一）


&emsp;&emsp;治腹痛证当以可按拒按，及宜饱宜饥，辩其虚实，不得谓痛无补法，而悉行消伐也。又当因脉因证，辩其寒热，不得妄用寒凉也。大都寒滞者十居八九，热郁者间或有之，若虚不知补而寒因寒用，则害莫甚矣。

&emsp;&emsp;初见发热，痘疮未出，别无寒滞食滞而腹满腹痛者，此必起发不透，痘毒内攻而然，宜解表疏里，以化毒汤加紫苏、浓朴之类主之，或五积散加木香亦可。若大便不远，腹胀而作痛者，桂枝大黄汤酌宜用之。

&emsp;&emsp;寒气犯胃，或食生冷而呕恶吐泻，腹无服满而但有疼痛者，温胃饮、理中汤加肉桂、木香，或小建中汤，随宜用之。若胃气虚寒作痛而喜按者，黄 建中汤。

&emsp;&emsp;寒犯中焦，气滞作胀，而腹痛或泄泻者，和胃饮，或抑扶煎加丁香、木香，或陈氏十一味木香散。

&emsp;&emsp;脾肾虚寒，下腹作痛，泻利不止者，胃关煎。

&emsp;&emsp;误饮冷水凉茶，寒湿留中，小水不利而腹痛者，五苓散或加木香，或用小建中汤。

&emsp;&emsp;饮食停滞，中满作痛者，大、小和中饮，或保和丸加木香、砂仁。若大便不通而痛甚者，赤金豆或承气汤利之。

&emsp;&emsp;发热二、三日后，大便不通，燥粪留滞而腹痛者，当归丸，或用猪胆导法。

&emsp;&emsp;湿热下利，烦热大渴，小水热涩而腹痛者，大、小厘清饮，或黄芩汤加木香、青皮、砂仁。

&emsp;&emsp;火毒内攻，谵妄狂乱而烦热腹痛者，退火丹，或朱砂益元散。

