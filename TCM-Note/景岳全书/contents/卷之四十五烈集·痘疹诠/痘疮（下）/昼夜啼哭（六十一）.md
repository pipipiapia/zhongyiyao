## 昼夜啼哭（六十一）


&emsp;&emsp;凡小儿出痘而昼夜啼哭者，当辩其虚实表里而治之。其有内未得出，或外未得散而啼哭者，此毒瓦斯不解之使然也。有阳邪火盛，红赤 突而啼哭者，此痘盘疼痛之使然也。有心肾本虚，邪热乘阴而啼哭者，此或以神志不摄，或以烦热不宁之使然也。有饮食不节，或偶停滞而啼哭者，此胃气不和，腹痛腹胀之使然也。知此之由，而辩得其真，则内未出者表之托之，外未散者解之化之，火之盛者清其热，神之虚者养其阴。若痘毒本微而无故啼哭者，多由饮食内伤，或二便秘结，此或去其停滞，或通其壅闭，务令表里和畅，营卫通行，则神魂安泰，而痘无不善矣。

&emsp;&emsp;或谓啼哭非痰即热，而不究其本，则失之远矣。

