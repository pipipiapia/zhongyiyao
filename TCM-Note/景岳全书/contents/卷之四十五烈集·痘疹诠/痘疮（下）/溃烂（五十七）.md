## 溃烂（五十七）


&emsp;&emsp;痘疮脓熟或微有溃烂者，亦常候也。惟于未成脓之先即有溃者，此名斑烂；有当靥不靥而身多破烂不收者，此名溃烂。良由未出之先，当发散而不发散，则热毒内藏，必溃烂而兼喘促闷乱，或不当发散而误发散，则表虚毒滥亦致遍身溃烂，此皆不善表之故也。又有阳毒内炽，火盛脉实，便结喜冷而失于清利，以致阳明蓄热，肌肉溃烂者，此不善解毒之故也。故治此之怯，表热者仍宜清理火邪，表虚者即宜补养营卫。且脾主肌肉，尤宜调脾进食，务令大便得，所以生肌解毒。但解毒不至于过冷，调养不至于太热，必得中和，方为良法。

&emsp;&emsp;表虚不收者，必其卫气不足，别无热证，宜十全大补汤之类，或去肉桂，加防风、荆芥穗，多服自愈。

&emsp;&emsp;火盛胃热溃烂者，宜大连翘饮之类；若大便秘者，以猪胆导之。

&emsp;&emsp;痘疮或发表太过，或清解过当，以致表里俱虚，阳气不守，则内为泄泻，外为溃烂，急当救里，宜陈氏十二味异功散，或九味异功煎。

&emsp;&emsp;溃烂脓水淋漓者，以败草散，或荞麦散衬之。若斑烂作脓痛甚者，以天水散和百花膏敷之。

&emsp;&emsp;痘疮衣以浓绵，围以浓被，或向火偎抱，或任其饮酒，未七日而靥，日期未足，其收太急，以致自面至腰溃烂平 不作痂者，盖此非正靥，乃倒靥也，急宜解去衣被，勿近火，勿饮酒。因立一方，用黄 、白芷以排脓，防风、蝉蜕以疏表，青皮、桔梗以和中，牛蒡子、甘草以解毒。服后溃疮复胀，则中外毒瓦斯俱得无留，而渐可收矣。

