## 痿证


&emsp;&emsp;《痿论》帝曰∶五脏使人痿，何也？岐伯曰∶肺主身之皮毛，心主身之血脉，肝主身之筋膜，脾主身之肌肉，肾主身之骨髓。故肺热叶焦，则皮毛虚弱急薄，着则生痿 也。

&emsp;&emsp;心气热，则下脉厥而上，上则下脉虚，虚则生脉痿，枢折挈，胫纵而不任地也。肝气热，则胆泄口苦，筋膜干，筋膜干则筋急而变，发为筋痿。脾气热，则胃干而渴，肌肉不仁，发为肉痿。肾气热，则腰脊不举，骨枯而髓减，发为骨痿。帝曰∶何以得之？曰∶肺者，脏之长也，为心之盖也，有所失亡，所求不得，则发肺鸣，鸣则肺热叶焦。故曰∶五脏因肺热叶焦，发为痿 ，此之谓也。悲哀太甚则胞络绝，胞络绝则阳气内动，发则心下崩，数溲血也。故《本病》曰∶大经空虚，发为肌痹，传为脉痿。思想无穷，所愿不得，意淫于外，入房太甚，宗筋弛纵，发为筋痿，及为白淫。故《下经》曰∶筋痿者，生于肝，使内也。有渐于湿，以水为事。若有所留，居处相湿，肌肉濡渍，痹而不仁，发为肉痿。故《下经》曰∶肉痿者，得之湿地也。有所远行、劳倦，逢大热而渴，渴则阳气内伐，内伐则热舍于肾。肾者，水脏也。今水不胜火，则骨枯而髓虚，故足不任身，发为骨痿。故《下经》曰∶骨痿者，生于大热也。帝曰∶何以别之？曰∶肺热者，色白而毛败。心热者，色赤而络脉溢。肝热者，色苍而爪枯。脾热者，色黄而肉蠕动。肾热者，色黑而齿槁。帝曰∶论言治痿者独取阳明，何也？曰∶阳明者，五脏六腑之海，主润宗筋，宗筋主束骨而利机关也。冲脉者，经脉之海也，主渗灌溪谷，与阳明合于宗筋。阴阳总宗筋之会，会于气街，而阳明为之长，皆属于带脉，而络于督脉。故阳明虚则宗筋纵，带脉不引，故足痿不用也。帝曰∶治之奈何？曰∶各补其荣，而通其俞，调其虚实，和其逆顺，筋脉骨肉，各以其时受月，则病已矣。帝曰∶善。

&emsp;&emsp;《生气通天论》曰∶因于湿，首如裹，湿热不攘，大筋 短，小筋弛长， 短为拘，弛长为痿。

&emsp;&emsp;《本神篇》曰∶精伤则骨酸痿厥，精时自下。

&emsp;&emsp;《根结篇》曰∶阳明为阖，阖折则气无所止息，而痿疾起矣。故痿疾者，取之阳明，视有余不足，无所止息者，真气稽留，邪气居之也。

&emsp;&emsp;《邪气脏腑病形篇》曰∶肺脉微缓为痿 偏风。脾脉缓甚为痿厥，微缓为风痿，四肢不用，心慧然若无病。肾脉微滑为骨痿，坐不能起，起则目无所见。

&emsp;&emsp;痿证之义，《内经》言之详矣，观所列五脏之证，皆言为热。而五脏之证，又总于肺热叶焦，以致金燥水亏，乃成痿证。如丹溪之论治，诚得之矣。然细察经文，又曰悲哀太甚则胞络绝，传为脉痿。思想无穷，所愿不得，发为筋痿。有渐于湿，以水为事，发为肉痿之类，则又非尽为火证，此其有余不尽之意，犹有可知。故因此而生火者有之。因此而败伤元气者，亦有之。元气败伤，则精虚不能灌溉，血虚不能营养者，亦不少矣。若概从火论，则恐真阳亏败，及土衰水涸者，有不能堪，故当酌寒热之浅深，审虚实之缓急，以施治疗，庶得治痿之全矣。

&emsp;&emsp;经曰∶湿热不攘，则大筋 短，小筋弛长， 短为拘，弛长为痿，此《内经》言筋病之概，乃举隅之谈，以启人之自反耳，非谓大筋必无弛长，小筋必无 短也。即如痿弱必由于弛长，岂大筋果无涉乎？此经言之意，从可知矣。故于痿证之外，凡遇螈 等病，当知拘挛者必由 短，瘫弱者必由弛长，斯得《内经》之意，而于寒热燥湿之辩，亦可得其据矣。

&emsp;&emsp;一、凡痿由湿热，脉洪滑而证多烦热者，必当先去其火，宜二妙散随证加减用之。若阴虚兼热者，宜《正传》加味四物汤、虎胫骨丸，或丹溪补阴丹、滋阴八味丸之类主之。若绝无火证，而止因水亏于肾，血亏于肝者，则不宜兼用凉药，以伐生气，惟鹿角胶丸为最善。

&emsp;&emsp;或加味四斤丸、八味地黄丸、金刚丸之类，俱可择用。若阴虚无湿，或多汗者，俱不宜轻用苍术。盖痿证最忌散表，亦恐伤阴也。

&emsp;&emsp;东垣取黄柏为君，黄 等补药辅佐，以治诸痿，无一定之方。有兼痰积者，有湿多热多者，有湿热相半者，有挟气者。临病制方，其亦治痿之良法也。

&emsp;&emsp;丹溪曰∶《内经》谓诸痿起于肺热。又谓治痿独取阳明。盖肺金体燥，居上而主气，畏火者也；脾土性湿，居中而主四肢，畏木者也。火能炎上，若嗜欲无节，则水失所养，火寡于畏，而侮所胜，肺得火邪而热矣。木性刚急，肺受热则不能管摄一身，脾伤则四肢不能为用，而诸痿作矣。泻南方则肺金清，而东方不实，何脾伤之有？补北方则心火降，而西方不虚，何肺热之有？故阳明实则宗筋润，能束骨而利机关矣。治痿之法，无出于此。虽然天产作阳，浓味发热。凡病痿者，若不淡薄食味，必不能保其全安也。

&emsp;&emsp;《纂要》云∶湿热，东垣健步丸加燥湿降火之剂∶黄柏、黄芩、苍术。湿痰，二陈汤加苍术、白术、黄芩、黄柏之类，入竹沥、姜汁。血虚，四物加苍术、黄柏，下补阴丸。气虚，四君子加苍术、黄芩、黄柏。黄柏、苍术，治痿要药也。以上方治，虽所主有不同，而降火清金，所谓治法之大要，无不同也。

&emsp;&emsp;薛立斋曰∶痿证多因足三阴虚损。若脾肾不足而无力者，用还少丹；肝肾虚热而足无力者，六味丸，如不应，急用八味丸。

&emsp;&emsp;陈无择曰∶人身有皮毛、血脉、筋膜、肌肉、骨髓，以成其形，内则有肝、心、脾、肺、肾以主之。若随情妄用，喜怒劳佚，以致五内精血虚耗，使血脉、筋骨、肌肉痿弱无力以运动，故致痿 ，状与柔风香港脚相类。柔风香港脚，皆外因风寒，正气与邪气相搏，故作肿苦痛，为邪实；痿由五内不足之所致，但不任用，亦无痛楚，此血气之虚也。

&emsp;&emsp;二妙散（寒一三四） 四物汤（补八） 东垣健步丸（和三百十） 二陈汤（和一） 金刚丸（补一六二） 加味四物汤（补十） 还少丹（补一三五） 四君子汤（补一） 加味四斤丸（补百六十） 鹿角胶丸（补百三十） 虎胫骨丸（寒一三七） 八味地黄丸（补一二一） 丹溪补阴丸（寒百六十） 滋阴八味丸（新寒十七） 六味地黄丸（补百二十）

&emsp;&emsp;煨肾丸（补一四六 骨痿） 败毒散（散三六 风湿） 地黄饮子（补九九） 鹿茸丸（补一三一 阴虚弱） 清燥汤（寒一三二 湿热） 加减四斤丸（补一六一） 胜骏丸（和三一二 养阴祛邪） 虎骨酒（和三一五 强筋骨） 滋阴大补丸（补一二五 阴虚） 续断丸（和三百六凉血强筋） 牛膝丸（和三百七 肝肾虚） 虎骨四斤丸（补一五九 强阴） 小续命汤（散五二风湿） 追毒汤（散百四 风湿） 酒浸牛膝丸（和三百八 壮筋骨） 小安肾丸（热一六七痿弱） 大防风汤（补九八 风湿） 加味二妙丸（寒一三五 湿热） 石刻安肾丸（热一六八痿弱） 加味四君汤（补二） 调元健步丸（和三一一）

