## 痘疹


&emsp;&emsp;（一）治痘疮气虚塌陷者。

&emsp;&emsp;人参（二三钱） 炙甘草（一钱） 肉桂（五七分） 黄 （二三钱，灌脓时酒炒，回浆时蜜炙）水一钟半，加糯米一撮，煎服。此药煎熟，或加人乳，好酒各半盏和服更妙，酌宜用之。

&emsp;&emsp;头额不起，加川芎三五分。面部，加升麻三四分。胸腹，加桔梗三四分。腰膝，加牛膝四分。

&emsp;&emsp;四肢不起，加桂枝。呕恶，加丁香三四分。元气虚寒，加大附子七八分或一钱。

&emsp;&emsp;（二）按∶此即保元汤无肉桂者，名为调元汤，即东垣之黄 汤也。东垣用为小儿治惊之剂，魏桂岩用以治痘多效，因美之名保元汤也。盖小儿元气未充，最易伤残，用此保全，诚幼科王道之妙方。但能因此廓充，则凡气分血分虚寒虚陷等症，皆可随症增减用之，无不可奏神效也。

&emsp;&emsp;（三）治痘疮中虚等症。

&emsp;&emsp;人参 黄 当归 白术 川芎 甘草 茯苓 陈皮 浓朴上等分，水煎服。

&emsp;&emsp;（四）治痘毒元气虚弱，或妄行克伐，不能溃散，用之未成自消，已成自溃，并治痈毒内虚，不能起发。

&emsp;&emsp;人参 黄 （炒，各二钱） 当归（酒洗） 白术 熟地 芍药（炒） 茯苓（各一钱半）炙甘草（五分）

&emsp;&emsp;上每用三五钱，水煎服。《外科枢要》方有陈皮一钱半，无甘草。

&emsp;&emsp;（五）治痘痈。

&emsp;&emsp;金银花 黄 当归 赤芍药 防风 甘草节 荆芥 连翘 木通上水煎。入酒少许服。

&emsp;&emsp;（陈氏）

&emsp;&emsp;（六）治痘毒瓦斯血虚弱，不能起发腐溃收敛，或发寒热，肌肉不生。

&emsp;&emsp;人参 黄 （炒） 当归（酒洗） 川芎 芍药（炒） 白术（炒） 茯苓 陈皮（各一钱）金银花 连翘 白芷（各七分） 炙甘草（五分）

&emsp;&emsp;上每服三五钱，水煎服。《外科》方无陈皮。

&emsp;&emsp;（七）治痘疮里虚发痒，或不溃脓，或为倒靥，及疮痈脓毒不化，脓溃作痛等证。

&emsp;&emsp;人参 黄 （蜜炙） 当归 川芎 浓朴（姜制） 防风 桔梗（炒） 白芷 紫草官桂 木香 甘草（等分）入糯米一撮，水煎服。色淡白者，去防风、紫草、白芷，多加粘米。一方有芍药。

&emsp;&emsp;（八） 治痘疮已出，至六七日不起发，不成脓。

&emsp;&emsp;人参 黄 （炒） 白术（炒） 当归 川芎 芍药（炒） 茯苓（各五分） 紫草防风 木通（各三分）

&emsp;&emsp;上用水煎服。

&emsp;&emsp;（陈氏）

&emsp;&emsp;（九）治痘疮出不快及倒靥因内实者。

&emsp;&emsp;紫草茸 木通 炙甘草 枳壳（麸炒） 黄 （等分）

&emsp;&emsp;上每服二钱，加糯米一百粒，水煎待米熟。温服。

&emsp;&emsp;（十） 治痘疮黑陷倒陷。

&emsp;&emsp;人参 黄 （炙） 川芎 甘草 紫草 木通 木香（等分） 蝉蜕（十个）

&emsp;&emsp;上加糯米百粒，水一盏，煎服。

&emsp;&emsp;（十一）治毒盛不起。

&emsp;&emsp;芍药 升麻 干葛（各一钱） 甘草 紫草 木通（各三五分）水一钟，姜一片，煎七分。温服，不拘时。

&emsp;&emsp;（十二） 治痘疮发表太过，致肌肉不密，或痘痂久粘者。

&emsp;&emsp;人参 黄 当归（酒洗） 甘草 蝉蜕（去土，等分）水一钟，入糯米一撮，煎服。

&emsp;&emsp;（十三） 治痘疮虚而有热，虽出快而不齐，隐于肌肤间者。

&emsp;&emsp;人参 紫草（如无，红花代之） 当归 芍药 茯苓 甘草 木通 蝉蜕 糯米（等分）

&emsp;&emsp;上每服三钱，水一盏，煎半盏。徐服之。

&emsp;&emsp;（十四）一名托里十补散。调气补血，内托疮毒，五日后必用之方也，亦治痈疽。

&emsp;&emsp;人参 黄 当归（各二钱） 川芎 防风 桔梗 白芷 甘草（炙） 浓朴（各一钱）桂心（三分）

&emsp;&emsp;上为细末。每服一钱，或二钱，木香汤下。

&emsp;&emsp;（十五）亦名活血散。大能养营起痘。

&emsp;&emsp;当归（倍用） 川芎上为细末。每服一钱，红花汤调服。

&emsp;&emsp;（十六） 治痘疹血虚血热，已出未尽，烦躁不宁，腹痛。

&emsp;&emsp;白芍药（酒炒）

&emsp;&emsp;上为末。每服一匙，糯米汤调下，或荔枝汤亦可。此汤对四君子汤加归、 ，名参归活血散。

&emsp;&emsp;（十七）治痘色淡白。

&emsp;&emsp;当归（酒焙） 赤芍（酒炒） 川芎 紫草 红花（各五钱） 木香（二钱） 血竭（一钱）

&emsp;&emsp;上为末。每五岁者服一钱，十岁以上服二钱，酒下。

&emsp;&emsp;（十八）治白疹白痘。

&emsp;&emsp;当归身 人参 生地 红花 蝉蜕（等分）水一盏，生姜一片，煎六分。温服，无时。

&emsp;&emsp;（十九）治痘疹已发未发，吐泻不止，不思饮食等证。

&emsp;&emsp;人参 茯苓 甘草 丁香 藿香 紫苏 木瓜 糯米上每服三钱，姜、枣、水煎。

&emsp;&emsp;（二十） 治体寒肢冷，腹痛口气冷，阴盛阳衰，呕吐泄泻难发等证。

&emsp;&emsp;丁香（九粒） 干姜（炒，一钱）

&emsp;&emsp;上为细末。每服五七分，白汤送下，被盖片时，令脾胃温暖，阴返阳回，则痘变润矣，量大小加减与之。

&emsp;&emsp;（陈氏）

&emsp;&emsp;（二一）又名十一味异功散。治小儿痘疹虚寒多滞者宜此。

&emsp;&emsp;木香 丁香 大腹皮 人参 桂心 炙甘草 半夏（制） 诃黎勒 赤茯苓 青皮前胡（等分）

&emsp;&emsp;上每服二三钱，姜、水煎。

&emsp;&emsp;《薛按》曰∶前方治痘疮已出未愈之间，其疮不光泽，不起发，不红活，五七日内泄泻作渴，或肚腹作胀，气促作喘，或身虽热而腹胀，足指冷，或惊悸，或汗出，或寒战切牙，或欲靥不靥，疮不结痂，或靥后腹胀，泄泻作渴，此皆脾胃虚寒，津液衰少，急用此药治之。

&emsp;&emsp;若误认为实热，用寒凉之剂，及饮蜜水、生冷瓜果之类，必不治。

&emsp;&emsp;（陈氏）

&emsp;&emsp;（二二）治元气虚寒，小儿痘疹色白，寒战切牙，泄泻喘嗽等证。

&emsp;&emsp;人参 丁香 木香 肉豆蔻 陈皮 浓朴（各二钱半） 白术 茯苓 官桂（各二钱）当归（三钱半） 制附子 半夏（各钱半）

&emsp;&emsp;上咀。每服二三钱，姜、枣、水煎服。愚按∶陈氏此上二方温性有余，补性不足，用治寒证则可，用治虚证则不及也，用者更当详酌。

&emsp;&emsp;（陈氏）

&emsp;&emsp;（二三）治痘疮微渴。

&emsp;&emsp;麦门冬（一两） 人参 炙甘草 白术 陈皮 浓朴（姜制，各五钱）

&emsp;&emsp;上每服三四钱，水一大盏，煎至六分。徐徐温服，量儿增减。

&emsp;&emsp;薛氏曰∶前方治痘疮热毒瓦斯虚宜用之，若因气虚作渴，宜人参白术散。

&emsp;&emsp;（二四） 治痘疮壮热，经日不止，更无他证者。

&emsp;&emsp;柴胡（二钱半） 龙胆草（一钱） 麦门冬（三钱） 甘草（炙） 人参 玄参（各钱半）

&emsp;&emsp;上 咀。每服三钱，水一大盏，煎至六分。不拘时徐徐温服，量大小加减。

&emsp;&emsp;按∶此方解表之功居六，清火之功居四，养营退热，此方最宜。

&emsp;&emsp;（二五）治痘疮已出不匀，或吐泻发热作渴。

&emsp;&emsp;升麻 干葛 人参 白术（炒） 芍药（炒） 茯苓 甘草 紫草（如无，红花代之）

&emsp;&emsp;上每服三五钱，姜、水煎。

&emsp;&emsp;（二六）亦名升麻汤。解发痘毒之良方。

&emsp;&emsp;升麻 葛根 芍药 甘草（等分）

&emsp;&emsp;上 咀。水一盏，煎七分。温服，无时。

&emsp;&emsp;万氏曰∶古人治痘以升麻葛根汤为主，后世好奇，多立方法，法愈多而治愈难矣。苟能通变，则痘疹诸证皆可增减用之，不特发表解肌而已。今以葛根汤为主治，随证立增损法于后∶初发热，解表加柴胡、羌活、白芷、桔梗、防风；口干渴，内热也，加葛粉、天花粉、麦门冬；自利，加条实黄苓；呕吐，加半夏、生姜；腹中痛，加木香、青皮、枳壳、山楂肉；腰痛，加独活，北细辛；头痛，加羌活、 本、蔓荆子；惊搐，加木通、生地黄、灯心；小便少，加木通、车前、瞿麦；大便秘，加大黄；衄血，加山栀仁、玄参、生地黄；发热三四日，热甚不减，须解其毒，加大力子、连翘、紫草；疮不出，加防风、蝉蜕、荆芥穗、红花子；目痛，加龙胆草、密蒙花、柴胡；疮出太稠密，加人参、当归、木香、紫草、大力子、防风、桔梗；咽痛，加桔梗、连翘；疮干或带紫，或太赤者，血热也，加当归梢、生地黄、红花、地骨皮、牡丹皮；痘平陷、灰白色，气虚也，加人参、白术、防风、木香、官桂；手足疮不起，脾胃不足也，加人参、黄 、防风、官桂；泄泻者，里虚也，加人参、白术、诃子、白茯苓；疮不着痂者，湿也，加黄 、防风、官桂、白芷。

&emsp;&emsp;愚谓前方乃胃经发表之剂，万氏增减之法，大意已悉。但此方性味清凉，纯于疏泄，必阳明多实多热者，乃宜用之。然小儿气血体质，大都虚弱平和者十居七八，故凡痘疮初起，乍见发热，用药最贵和平，兼养营气，则庶乎尽善。若预用清凉，未免伤其胃气，全用解散，未免虚其表气，二者受伤，变患有不可测矣。故余制柴归饮为治痘之先着，所当酌宜用之。

&emsp;&emsp;若治麻疹，则多属火证，此方乃所宜也。

&emsp;&emsp;（二七）初热未见点，发表之剂暂用之，分两宜酌儿大小以为增减。

&emsp;&emsp;苏叶（二钱） 葛根（二钱） 甘草（一钱） 白芍药（钱半）连须葱白三根，生姜三片，水钟半，煎七分。热服。原方有陈皮、砂仁各五分，此惟气滞腹痛者宜用之，否则不必。

&emsp;&emsp;（二八）散毒清火。

&emsp;&emsp;连翘（一钱） 升麻 葛根 桔梗 甘草（各七分） 白芍药（五分） 薄荷（少许）

&emsp;&emsp;上加淡竹叶，灯草，水一盏半，煎一盏。温服，无时。

&emsp;&emsp;（二九）柴胡 橘皮 人参 半夏 茯苓 黄芩（等分）

&emsp;&emsp;上加竹茹一团，水一盏，煎七分。温服，不拘时。

&emsp;&emsp;（三十）方在散阵三六。治时疫斑疹。

&emsp;&emsp;（三一）亦名消风败毒散。发散痘疹俱可用，及时气风毒邪热。

&emsp;&emsp;柴胡 荆芥穗 防风 羌活 独活 前胡 川芎 枳壳 人参 甘草 桔梗 茯苓（等分）

&emsp;&emsp;上切细，加薄荷叶，水一盏，煎七分。去滓，温服。

&emsp;&emsp;（三二）疑似伤寒，以此解散。

&emsp;&emsp;柴胡 干葛 人参 羌活 防风 荆芥 桔梗 苏叶 甘草上用生姜三片，水煎服。

&emsp;&emsp;（三三） 方在散阵三四。治伤风咳嗽，伤寒痘疹。

&emsp;&emsp;（三四） 初热见点解利之药，但表邪未达而元气强壮者，宜暂用之，或前后感冒风寒，俱可暂用。

&emsp;&emsp;苏叶（一钱） 干葛（钱半） 前胡（八分） 陈皮（七分） 枳壳（六分） 桔梗 甘草（各四分）水一钟半，加生姜三片，煎服。

&emsp;&emsp;（三五）冬月痘毒炽盛，表实者宜用之。

&emsp;&emsp;麻黄（一二钱） 生甘草（减半）水煎服。

&emsp;&emsp;（三六）表散痘热。

&emsp;&emsp;柴胡 干葛 桂枝 防风 甘草 人参 白芍药水一盏，加生姜三片，煎七分。温服。

&emsp;&emsp;（三七）解散寒邪。

&emsp;&emsp;桂枝 葛根 升麻 赤芍药 防风 甘草（各一钱）

&emsp;&emsp;上加生姜三片，淡豆豉一钱，水一钟，前七分。温服，无时。

&emsp;&emsp;（三八）此初热见点解利之剂，若小儿身壮力强者，可用苏葛以行表，其次者宜此和解疏利之药，若虚而宜补者，必当兼顾元气，不得单用此类。

&emsp;&emsp;羌活 前胡 防风（各一钱） 荆芥 独活（各八分） 细辛 白芷（各三分） 柴胡炙甘草 蝉蜕（各四分）水一钟半，加薄荷三叶，煎五分。不拘时服。发搐及热盛不遏者，调入制过朱砂末服之，神效。

&emsp;&emsp;（三九）解热散毒，治风壅欲作痘疹者。

&emsp;&emsp;羌活 独活 防风 桔梗 荆芥 柴胡 前胡 地骨皮 炙甘草 蝉蜕 川芎 天花粉天麻（等分）

&emsp;&emsp;上为细末。每服二三钱，水一盏，入薄荷叶三片，煎四分。温服。

&emsp;&emsp;（四十）解发痘疮，兼治肝热惊狂。

&emsp;&emsp;羌活 川芎 防风 山栀仁 龙胆草 当归（等分） 甘草（减半） 淡竹叶 薄荷叶水煎。温服，无时。

&emsp;&emsp;（四一）痘疹表里俱实者，非此不解。

&emsp;&emsp;防风 川芎 当归 连翘 芍药 薄荷 大黄（各五分） 石膏 桔梗 黄芩（各八分）荆芥穗 白术 桂枝（各二分） 滑石（二钱四分） 甘草（二钱）水二钟，加生姜三片，煎一钟。温服，无时。此即防风通圣散减去麻黄、芒硝、栀子，外加桂枝也。

&emsp;&emsp;（四二） 治痘疮表里俱实良方。

&emsp;&emsp;柴胡 防风 当归 人参 白芍药 甘草 黄芩 滑石 大黄（等分）

&emsp;&emsp;上加生姜一片，水煎服。

&emsp;&emsp;（四三） 治腹痛，大便不通良方。

&emsp;&emsp;桂枝 白芍（各二钱半） 甘草（五分） 大黄（一钱半）

&emsp;&emsp;上锉细，加生姜一片，水一钟半，煎八分。食前温服。

&emsp;&emsp;（四四） 解痘毒，及阳明经痘出不快。

&emsp;&emsp;防风 芍药 甘草（等分）

&emsp;&emsp;上每服一二钱，水煎服。

&emsp;&emsp;（四五） 解痘毒，及太阳经痘出不快。

&emsp;&emsp;荆芥 防风 甘草（等分）

&emsp;&emsp;上每服一二钱，水煎。

&emsp;&emsp;（四六） 治痘疮虚陷不起。

&emsp;&emsp;蝉蜕 当归 川芎 甘草 升麻 防风 荆芥穗（等分）加人参 白芍药上为末，炼蜜丸，如芡实大。每服一丸，薄荷汤下。

&emsp;&emsp;（四七） 亦名消毒饮。治痘疮六七日间，身壮热，不大便，其脉紧盛者，用此药微利之。

&emsp;&emsp;荆芥穗 炙甘草（各一两） 牛蒡子（四两，杵炒）

&emsp;&emsp;上为粗散。每服三钱，水一盏，煎七分。不拘时徐徐服。

&emsp;&emsp;（四八）治痘疮热盛，毒瓦斯壅遏，无问前后皆可服。

&emsp;&emsp;人参 炙甘草 黄连 牛蒡子（等分）

&emsp;&emsp;上为粗末。每服一钱，加姜一片，水一盏，煎四分，去滓。温服，不拘时。

&emsp;&emsp;（四九）解痘毒。

&emsp;&emsp;牛蒡子 连翘 甘草 绿升麻 紫草 山豆根（等分）水一盏，煎七分。温服，不拘时。

&emsp;&emsp;（五十） 消风散毒，清眼目咽喉。

&emsp;&emsp;升麻 柴胡 桔梗 甘草 连翘 龙胆草 牛蒡子 防风 蝉蜕 密蒙花水一钟半，加淡竹叶十片，煎服。

&emsp;&emsp;（五一）治一切热毒肿痛，或风热瘙痒。

&emsp;&emsp;黄连 金银花 连翘上水煎服。

&emsp;&emsp;（五二） 治痘母。

&emsp;&emsp;忍冬花（半斤） 甘草节（一两） 木通 防风 荆芥 连翘（各三钱）

&emsp;&emsp;上分作三剂，用水、酒各一钟煎服，以肿消痘出为度。

&emsp;&emsp;（五三） 解痘毒止渴良方。

&emsp;&emsp;葛根 升麻（减半） 生地黄 麦门冬 天花粉（等分） 甘草（减半）

&emsp;&emsp;上取糯米泔水一盏，煎七分，入茅根自然汁一合服之。

&emsp;&emsp;（五四）人参 黄 当归梢 生地黄 甘草 白芍药 柴胡 升麻 酒片芩 玄参 地骨皮上入薄荷叶少许，淡竹叶十片，水煎服。

&emsp;&emsp;（五五）解胎毒之良方。

&emsp;&emsp;当归身 川芎 生地黄 白芍药 人参 生甘草 黄连 连翘 陈皮 木通（等分）水一盏，加淡竹叶十片，煎半盏。温服，无时。

&emsp;&emsp;（陈氏）

&emsp;&emsp;（五六）治痘疮毒瓦斯炽盛。

&emsp;&emsp;防风 黄芩 地骨皮 白芍药（炒） 荆芥 牛蒡子上每服四五钱，水煎服，或为末，白汤调下。外科解毒防风汤方见本门六三。

&emsp;&emsp;（五七） 治痘未出腹痛者。

&emsp;&emsp;白芍药 炙甘草（各一钱） 木香 青皮 枳壳（各七分） 山楂肉 连翘 肉桂（各五分）水一盏，煎七分。温服，不拘时。

&emsp;&emsp;（五八）防风 黄 桂枝 荆芥穗 升麻 白芍 牛蒡子（等分） 甘草（减半）

&emsp;&emsp;上加薄荷叶七片，水一盏，煎七分。温服，无时。

&emsp;&emsp;（五九）治痘疮初出，头焦黑。

&emsp;&emsp;归尾 赤芍药 生地黄 木通 连翘 牛蒡子 红花 紫草 桔梗 山豆根上水煎服。或加童便一小盏亦可。

&emsp;&emsp;（六十）治诸积热，及痘疹后余毒生疮，口舌牙龈糜烂等证。

&emsp;&emsp;犀角屑（镑） 生地黄 当归 防风 荆芥穗（各一两） 牛蒡子（炒杵） 赤芍药 连翘桔梗（各七钱） 薄荷 黄芩（炒） 甘草（各五钱）

&emsp;&emsp;上为末，炼蜜丸，芡实大。每服一丸，薄荷汤下。

&emsp;&emsp;（六一）治胎毒，及痘后头面生疮，眼目肿痛。

&emsp;&emsp;生地黄 天门冬 麦门冬 玄参 熟地黄（各三两） 甘草 甜硝（各二两） 青黛（两半）

&emsp;&emsp;上为末，炼蜜丸，芡实大。每服一丸，白汤或薄荷汤化下。

&emsp;&emsp;（《外科》）

&emsp;&emsp;（六二） 方在外科七六。治一切热毒疮疖。

&emsp;&emsp;（六三） 治痘疮、痈毒、时毒热盛，烦躁多渴，小便赤涩，或赤斑。

&emsp;&emsp;犀角（镑） 甘草（炙，各半两） 防风 黄芩（各一两）

&emsp;&emsp;上为粗末。每服二钱，水一小盏，煎五分。温服，无时。

&emsp;&emsp;（六四）解实热毒发痘。

&emsp;&emsp;紫草 升麻 炙甘草（等分） 糯米（五十粒）水煎服。

&emsp;&emsp;（六五） 治痘疹黑陷，气血虚弱，疮疹不起。

&emsp;&emsp;紫草 黄 （炙） 炙甘草 糯米（各钱半）

&emsp;&emsp;上水煎服。

&emsp;&emsp;（六六） 治痘疮黑陷不起。

&emsp;&emsp;紫草 当归 芍药 甘草 麻黄（等分）水一盏，煎。不拘时服。

&emsp;&emsp;（六七） 治倒陷腹胀，大小便秘。

&emsp;&emsp;紫草 人参 枳壳 山楂 木通 穿山甲（土拌，炒） 蝉蜕（等分）水一盏，煎五分，作三四次温服。

&emsp;&emsp;（六八） 一名紫草汤。治痘疹血气不足，或血热不能起发，色不红活，不灌脓等证。

&emsp;&emsp;紫草 人参 白术 当归 川芎 芍药 茯苓 甘草 木通（等分） 糯米上每服三五钱，水煎。

&emsp;&emsp;（六九） 治痘疮里虚，痒塌黑陷闷乱。

&emsp;&emsp;紫草 木香 人参 白术 茯苓 甘草（炙） 糯米上每服三钱，水煎。

&emsp;&emsp;（七十）治痘疹出不快。

&emsp;&emsp;紫草 人参 茯苓 木通 甘草（减半） 糯米（等分）

&emsp;&emsp;上每服二三钱，水煎服。

&emsp;&emsp;（七一）红紫黑陷者，暂用之。

&emsp;&emsp;紫草茸 白附子 麻黄（去节，汤泡，去黄沫，晒干用） 甘草（炙，各半两）僵蚕（炒） 全蝎（炒，各八个）

&emsp;&emsp;上为细末，用白蜜一两，好酒半盏，先将紫草煎熬成膏，旋入各药丸，皂子大。每服一丸，紫草煎汤化下，就用补药调理。如治惊搐，以金簿为衣，薄荷汤下。

&emsp;&emsp;（七二） 亦名天麻散。治痘疹身有大热，面赤气粗，无汗而表未散者可服之。此药以麻黄、天麻发表为主，有汗者不可服。盖腠理已开，不可再发汗也。若有汗而热，则当以惺惺散为和解之剂。故仲景之治表证，有宜发汗者，有宜和解者，有宜调和营卫者。若有汗而热者，则和解为宜；虚而热者，则调和营卫为宜，如和中散寒之类是也。

&emsp;&emsp;麻黄（去节） 天麻 荆芥 炙甘草（各二钱） 全蝎（全者七枚）

&emsp;&emsp;上为末。每服一钱，以水半盏，薄荷叶二片，入酒四五滴，煎二三沸。带热服之，如疹未出，再进一服，次又一服，即伤风寒证，服亦无妨。

&emsp;&emsp;（七三）治起发迟。

&emsp;&emsp;人参（五分） 当归 防风 木通（各一钱） 甘草（三分） 木香 紫草 蝉蜕（各二分）水一盏，煎七分。温服，不拘时。

&emsp;&emsp;（七四） 治痘疮手足不起发。

&emsp;&emsp;黄 （炙） 白芍药 桂枝 防风炙甘草上加生姜一片，枣一枚，水煎服。

&emsp;&emsp;（七五）治痘出不快。

&emsp;&emsp;紫草 蝉蜕 木通 芍药 炙甘草（等分）

&emsp;&emsp;上每服二钱，水煎。

&emsp;&emsp;王海藏先生云∶身后出不快，足太阳经也，用荆芥甘草防风汤。身前出不快，手阳明经也，用升麻葛根汤。

&emsp;&emsp;四肢出不快，足阳明经也，用防风芍药甘草汤。此皆解毒升发之药也，不可不知。

&emsp;&emsp;（七六） 治痘稠身热毒盛，服此以防青干黑陷，并治斑疹稠密。

&emsp;&emsp;牛蒡子（炒） 归身 黄 炙甘草 柴胡 黄芩（酒炒） 连翘 地骨皮上等分，水煎。热退则止服。

&emsp;&emsp;（七七）治痘疮壮热，大便坚实，或口舌生疮，咽喉肿痛，皆余毒所致。

&emsp;&emsp;鼠粘子（四两，炒杵） 甘草（炙） 升麻 射干（各一两）

&emsp;&emsp;上每服三钱，水一大盏，煎六分。徐徐温服。

&emsp;&emsp;薛氏曰∶前方若痘疹初出，发热 痛，根盘赤盛，或咽喉口舌疼痛，作渴引饮者宜用。

&emsp;&emsp;若因胃气虚弱发热而致前症者，宜人参麦门冬散。

&emsp;&emsp;（钱氏）

&emsp;&emsp;（七八） 治痘疮倒靥陷伏。

&emsp;&emsp;用穿山甲取前足嘴上者，烧存性为末。每服四五分，以木香汤入少酒服之，或紫草汤亦可。

&emsp;&emsp;（七九）治一切痘疮倒陷，焦黑危急之症。

&emsp;&emsp;人牙 猪牙 狗牙 猫牙上以炭火烧去烟存性，等分为末。每服三分，热酒调下。如痒塌寒战泄泻，煎异功散调下。一方，人牙散∶只用人牙烧去烟存性，为末，酒调服。

&emsp;&emsp;（八十）治初发热用以表汗解毒稀痘，神效。

&emsp;&emsp;辰砂 择上好明净无砂石者，以绢囊盛之，用麻黄、升麻、紫草、荔枝壳同煮一日夜，研细，仍用前汤飞过，晒干，再研极细，用真蟾酥另调作饼子。

&emsp;&emsp;麻黄去节，汤泡过，晒干为极细末，亦用蟾稣另调作饼。

&emsp;&emsp;紫草研极细，亦用蟾酥另调作饼。

&emsp;&emsp;蟾酥于端午日捉蟾取酥，捻前三饼，每饼加麝香少许，微炒。

&emsp;&emsp;上方如遇时行痘疹，小儿发热之初，每三岁者，将三饼各取半分，热酒化下，盖覆出汗，如不能饮酒，用败毒散煎汤化下更好。若痘已出满，顶红紫色，为热毒之盛，宜煎紫草红花汤，或化毒汤，将辰砂、紫草二饼调下少许以解之，但痘出之后不可服麻黄饼也。盖辰砂能解毒，紫草凉心火，制过亦能发痘解毒，麻黄能发表发痘，蟾酥能驱脏腑中毒瓦斯从毛腠中作臭汗而出，此四药诚解毒稀痘之神方也。

&emsp;&emsp;（八一）治风邪倒陷及痘毒入里。

&emsp;&emsp;辰砂（择墙壁镜面者，以白纱囊盛之，用升麻、麻黄、紫草、连翘四味同入砂罐，以新汲水、桑柴火煮一昼夜，取出将砂研细，仍将煮砂药汁去滓飞取末，待干听用二钱）麻黄（连根节，酒蜜拌炒焦，八分） 蝉蜕（洗净去足，三分） 紫草（酒洗，五分）红花子（五分） 穿山甲（酒炒，五分） 真蟾酥（三分）

&emsp;&emsp;上共研细末，用FS 酒杵丸，分作千粒，周岁者半丸，二岁者一丸，服止三丸，热酒化服，浓盖取汗汗出痘随出也。择天医生气日修合。此方与三酥饼功同。

&emsp;&emsp;（万氏）

&emsp;&emsp;（八二） 治倒陷解发痘毒。

&emsp;&emsp;麻黄（蜜酒炒焦） 升麻（各五钱） 山豆根 红花子 大力子 连翘（各二钱半）蝉蜕 紫草 人中黄（各三钱）

&emsp;&emsp;上研细末，酒、蜜和丸，辰砂为衣。薄荷叶煎汤下。

&emsp;&emsp;（东垣）

&emsp;&emsp;（八三）解痘疹里热良方。

&emsp;&emsp;黄芩 连翘（为君） 甘草 栀子 薄荷 桔梗 竹叶上水煎服。

&emsp;&emsp;（八四）治痘中狂妄，神方。

&emsp;&emsp;滑石 朱砂（飞，各一钱） 冰片（三厘）共为细末。冷水调一分服。得睡，少时神安气宁，痘转红活矣。

&emsp;&emsp;（陈氏）

&emsp;&emsp;（八五）通心经，降心火，利小便良方。

&emsp;&emsp;山栀仁 大黄（炒，各一分） 木通 甘草（炙） 车前子（炒） 赤茯苓 人参 瞿麦滑石（各三分） 扁蓄（炒，五分）

&emsp;&emsp;上用水一盏，灯草十根，煎半盏。温服。

&emsp;&emsp;（八六） 治痘疹衄血。

&emsp;&emsp;玄参 生地黄 牡丹皮 栀子仁（各钱半） 甘草 升麻（各半钱） 白芍药（一钱）蒲黄（炒，五分）水一钟，煎七分。温服。愚谓此方宜去升麻以塞上冲之源，勿谓但属阳明即宜用升麻也。

&emsp;&emsp;（万氏）

&emsp;&emsp;（八七）治肺热喘嗽声哑。

&emsp;&emsp;麦门冬 桔梗（各二钱） 荆芥穗 天花粉 知母（各一钱） 石菖蒲 诃子仁（各八分）

&emsp;&emsp;上水煎服。此当与清肺汤参用，方在后一四五。

&emsp;&emsp;（八八）治心虚声不扬者。

&emsp;&emsp;木通 生地黄 人参 麦门冬 当归身 石菖蒲 甘草上加灯心，水煎服。

&emsp;&emsp;（八九）治肺热咽痛，声不清。

&emsp;&emsp;桔梗（一两） 甘草 连翘（各半两） 诃子皮（三钱） 牛蒡子（炒，七钱）

&emsp;&emsp;上为细末。每服一钱，薄荷叶少许同前服。

&emsp;&emsp;（九十）咽喉肿痛暂用。

&emsp;&emsp;桔梗（八分） 甘草（钱二分） 牛蒂子 射干（各六分） 防风 玄参（各四分）水一钟，煎服，或加生姜一片。热甚者，加黄芩，去防风亦可。

&emsp;&emsp;（九一）治疮疹痘毒攻咽嗌，肿痛热渴，或成肿毒不消等证。

&emsp;&emsp;桔梗 甘草 鼠粘子（炒，各一两） 麦门冬（五钱）

&emsp;&emsp;上每服二钱，水煎。

&emsp;&emsp;（万氏）

&emsp;&emsp;（九二）行滞消痰止呕吐。

&emsp;&emsp;橘皮（半去白，炒，二钱） 半夏（一钱） 白茯苓（钱半）

&emsp;&emsp;上加生姜三片，水一盏，煎七分。温服。

&emsp;&emsp;（九三） 行气化滞。

&emsp;&emsp;木香 青皮（各五钱） 山楂肉（二钱半）

&emsp;&emsp;上为末。每服一钱，甘草汤调服。

&emsp;&emsp;（九四）治痰实壮热，胸中烦闷，大便坚实，卧则喘急。

&emsp;&emsp;前胡（一两） 枳壳 赤茯苓 甘草（炙） 大黄（各半两）

&emsp;&emsp;上 咀。每服三五钱，水一大盏，煎至六分。不拘时温服。此方宜量大小加减，如身温脉微并泻者，不可服。

&emsp;&emsp;薛氏曰∶前症苦属肺胃实热，气郁痰滞，大便秘结，小便赤涩，烦渴饮冷，身热脉实者，宜用之以疏通五内，使邪无壅滞，则痘疮轻而易愈也。

&emsp;&emsp;（九五） 治便坚三五日不通者。

&emsp;&emsp;当归（半两） 紫草（三钱） 黄连（钱半，炒） 炙甘草（一钱） 大黄（二钱半）

&emsp;&emsp;上以当归、紫草熬成膏，下三味研为细末，以膏和为丸，如胡椒大。三岁以下儿服十丸，七八岁儿二十丸，食前清米饮下，渐加之，以和为度。

&emsp;&emsp;（九六）治痘疮紫黑干陷，热毒便秘里实等症。红芽大戟不拘多少，用浆水煮极软，去骨，日中晒干，复内原汁中煮，汁尽焙干研末，水丸，粟米大。每服一二十丸，研赤芝麻汤下。

&emsp;&emsp;（九七）治同前而稍缓，可代百祥丸。

&emsp;&emsp;红芽大戟（去骨，一两） 青州枣肉（三十个）

&emsp;&emsp;上用水一碗，同煎至水尽为度，去大戟不用，将枣焙干，可和作剂，或捣烂为丸。从少至多，以木香汤吞服，至利为度。

&emsp;&emsp;（九八）治痘毒发痈。

&emsp;&emsp;大黄 当归梢（各一两） 白芷 沉香 木香（各半两） 穿山甲（七片，土炒焦）

&emsp;&emsp;上为细末。看虚实大小加减，长流水煎沸调服。

&emsp;&emsp;（钱氏）

&emsp;&emsp;（九九）治痘后溃烂，疮毒疮癞。

&emsp;&emsp;苦参（一两） 白蒺藜 何首乌 牛蒡子 荆芥穗（各半两）

&emsp;&emsp;上为末，酒调面糊为丸。竹叶汤下。外科苦参丸见本门八八。

&emsp;&emsp;（百）用老鼠去皮取肉，水煮熟，量儿大小与食数次，出痘甚稀，未食荤时与食尤效，屡试屡验。

&emsp;&emsp;（百一） 最能散毒稀痘。

&emsp;&emsp;麻黄（去节，泡） 紫草（各二两）

&emsp;&emsp;上二味，细切，布囊盛之，浸无灰酒一小坛，泥封固，凡遇天行小儿发热时，与半杯或一杯，量儿大小服之，出微汗为佳。

&emsp;&emsp;（百二） 痘发时预服之。

&emsp;&emsp;大黑豆 赤小豆 绿豆（等分，淘净）

&emsp;&emsp;上用甘草浸水去渣，以甘草水煮豆熟为度，逐日空心任意饮其汁，自然出少。此方冬月煮熟，令儿常食豆尤妙。

&emsp;&emsp;（百三） 解疮毒。一方无山楂。

&emsp;&emsp;丝瓜 升麻 芍药（酒炒） 生甘草 山楂 黑豆 赤小豆 犀角（镑、等分）

&emsp;&emsp;上为粗散。每服三钱，水一大盏，煎至六分。不拘时徐徐温服，量大小加减。

&emsp;&emsp;（百四） 预解痘毒。

&emsp;&emsp;好辰砂（一钱，飞） 老丝瓜（近蒂三寸，连子烧灰存性。此物发痘疮最好）

&emsp;&emsp;上研末。蜜水调服，多者可少，少者可无，或以紫草甘草汤调服尤佳。

&emsp;&emsp;（百五） 稀痘。

&emsp;&emsp;缠豆藤（或黄豆，或绿豆梗上缠绕细红藤是也。于八月生气日择取，阴干听用，二两）防风 荆芥穗 牛蒡子（炒） 紫草茸（去根，酒浸，一两） 新升麻（盐水炒）甘草（去皮，各五钱） 天竺黄（真者三钱） 蟾酥（真者一钱） 牛黄（真者一钱） 赤小豆黑豆 绿豆（各三十粒，略炒勿焦） 好朱砂（用麻黄、紫草、荔枝壳、升麻同煮过，复以此汁飞过，三钱）

&emsp;&emsp;上另用紫草二两，入水二碗，煎膏至少半碗，入沙糖一小钟，将前各药为细末，同紫草膏丸如李核大，即以朱砂为衣。于未痘之先，浓煎甘草汤每磨服一丸，大者二丸；若已发热，用生姜汤磨服，盖被睡而表之，多者可少，少者可无，大有神效。一方无紫草茸，仍有经霜老丝瓜一个，连藤蒂五寸烧存性同用。

&emsp;&emsp;（百六） 治痘后目疾。

&emsp;&emsp;当归 羌活 柴胡 密蒙花 川芎 防风 木贼 山栀仁 龙胆草（各等分）

&emsp;&emsp;上为末。每服一钱，淡沙糖水调服。

&emsp;&emsp;（百七） 翳膜遮睛暂用。

&emsp;&emsp;归尾（钱二分） 防风（八分） 大黄（八分） 羌活 川芎 薄荷（各四分） 栀子（钱半）甘草（三分）水一钟，姜一片，煎服。热盛便秘加芩、檗。

&emsp;&emsp;（百八） 治痘毒入眼，或无辜疳气入眼。

&emsp;&emsp;密蒙花（二钱） 青葙子 决明子 车前子（炒，各一钱）

&emsp;&emsp;上为末，用羊肝一大叶，薄批掺上，湿纸裹煨熟。空心食之。

&emsp;&emsp;（百九） 治痘疮入眼肿痛。

&emsp;&emsp;白蒺藜 谷精草 防风 羌活 生蛤粉（等分）

&emsp;&emsp;上为细末。每服二钱，温水调服即退。

&emsp;&emsp;（百十）治痘疹入目，或病后生翳障。

&emsp;&emsp;蝉蜕（去土净） 白菊花（等分）每服一二三钱，水八分，加蜜少许，煎四分。食后温服。

&emsp;&emsp;（百十一）治大人小儿风毒赤眼，痛痒涩皱，眵泪羞明。

&emsp;&emsp;秦皮 滑石 黄连（等分）汤泡热洗，日二三次。

&emsp;&emsp;（百十二） 治痘疮入眼，生翳膜。

&emsp;&emsp;白菊花 谷精草 绿豆皮上为末。每服一钱，用柿饼一个，米泔水一盏同煎，候水干。只吃柿饼，每日三五次不拘，至七日效。

&emsp;&emsp;（钱氏）

&emsp;&emsp;（百十三） 用此护眼，可免痘毒入目。

&emsp;&emsp;黄柏（一两） 绿豆末（二两） 生甘草（三两）

&emsp;&emsp;上为细末，以麻油调成膏，用涂耳前、眼角、目下四五遍，若早涂之，痘出必稀，若既患眼，涂之必减。

&emsp;&emsp;（百十四）雄黄（一钱） 紫草（三钱）

&emsp;&emsp;上为细末，胭脂汁调、用银簪脚挑破黑痘，入药在内。此下二方皆治痘疔之良方也。

&emsp;&emsp;（百十五）治黑疔。

&emsp;&emsp;牛黄（钱二分） 儿茶（钱七分） 朱砂（八分） 珍珠（二分）

&emsp;&emsp;上为极细末，以棉胭脂汁或油胭脂调匀。先用银针挑破黑疔，拭去恶血，乃点药疔上。

&emsp;&emsp;（万氏）

&emsp;&emsp;（百十六） 治痘不起发，变黑而痛者，痘疔也。亦名鬼痘。

&emsp;&emsp;绿豆（四十九粒） 豌豆（四十九粒，各烧存性） 珍珠（一分） 油头发（烧存性，一分）

&emsp;&emsp;上为细末，用胭脂水调，先以簪脚拨开黑痘，以此涂之。

&emsp;&emsp;（百十七） 治痘疔毒瓦斯炽盛，使诸痘不能起发，已起发者不能灌脓，已灌脓者不能收靥，或大痛，或麻木，痛者灸至不痛，不痛者灸至痛，其毒随火而散。其法用大蒜头切三分浓，安痘疔上，用小艾炷于蒜上灸之，每五壮易蒜再灸，若紫血出后，肿痛不止，尤当用灸，治者审之。愚在京师，尝见治痘疔者，即以线针挑破出毒血，诸痘随即灌脓。

&emsp;&emsp;若挑破不痛，不出血者难治，若用此法灸之，即知痛，更用针挑破，紫血随出，诸痘随灌，亦有生者。

&emsp;&emsp;（百十八） 辟秽气，使痘疹出快。

&emsp;&emsp;用胡荽一把，以好酒二盏，煎一两沸。令乳母每含一两口，喷儿遍身，或喷头面。房中须烧胡荽香以辟除秽气，能使痘疹出快。煎过胡荽悬房门上最妙。或用枣炙之，儿闻枣香，尤能开胃气，进饮食，解毒瓦斯。按∶此酒惟未出之前，及初报之时宜用之，若起胀之后，则宜避酒气，亦忌发散，皆不可用也。

&emsp;&emsp;（百十九）用干茵陈研末，捣枣膏和丸，如鸡子大，晒干，用烈火烧烟熏之。

&emsp;&emsp;（百二十） 治倒陷之良方。

&emsp;&emsp;水杨，即忍冬藤也。春冬用枝，秋夏用枝叶，生水边，细叶红梗，枝上有圆果，满果有白须散出。切断，用长流水一大釜，煎六七沸，先将三分之一置浴盆内，以手试其适可，仍先服煎药，然后浴洗，渐渐添汤，以痘起发光壮为度，不拘次数。洗毕照视，若累累然起处觉晕，晕有系，此浆影也。如浆不满，宜再浴之。

&emsp;&emsp;若弱者，只浴头面手足亦可。此则不厌多洗，洗后如无起势，乃气血败而津液枯，多不可治。

&emsp;&emsp;（一二一） 铺床席用。

&emsp;&emsp;茶叶要多，楝去粗梗，入水一煮取起，再楝去梗，湿铺于床上，用草纸隔层，令儿睡上一夜，则脓水皆干。

&emsp;&emsp;（一二二） 治痘疹不靥，及痂靥不落者，涂之即落。

&emsp;&emsp;猪骨髓 白蜜上二味，以火熬一二沸，退凉，用鸡翎扫上即落。

&emsp;&emsp;（一二三） 治痘燥痂皮溅起作痛，或疮痂欲落不落者。

&emsp;&emsp;蜜不拘多少，略用汤和，时时以鹅翎润痛处，疮痂亦易落，无痕。

&emsp;&emsp;（一二四） 治痘疮溃烂，以此敷之。

&emsp;&emsp;荞麦一味，磨取细面，痘疮破者，以此敷之；溃烂者，以此遍扑之，绢袋盛扑，或以此衬卧尤佳。

&emsp;&emsp;（一二五） 治黑痘之良方。

&emsp;&emsp;先用升麻一味，煎浓汤，去滓，却用棉胭脂浸于汤内揉出红汁，就以本棉蘸汤于疮上拭而涂之。

&emsp;&emsp;（一二六） 治痘疮挝搔成疮，脓血淋漓，谓之斑烂。用盖屋盖墙烂草，多年者佳，或旷野自烂者尤佳，为末搽掺之。或气血虚，热不愈而遍身患者，须多掺席铺上，令儿坐卧其上，其疮即愈。

&emsp;&emsp;（一二七） 治烂痘及抓破者。

&emsp;&emsp;用干黄牛粪在风露中多久者，火 成灰，取中心白者为末，以薄绢囊盛裹，于疮上扑之。

&emsp;&emsp;（一二八） 治烂痘以此敷面，如误抓破者，用之敷贴最良。

&emsp;&emsp;密陀僧 滑石（各二两） 白芷（半两）

&emsp;&emsp;上为细末。湿则干掺之，或用好蜜调敷。

&emsp;&emsp;（一二九） 治痘后面疮，以此敷之。

&emsp;&emsp;密陀僧 白附子 白僵蚕 白芷 鹰矢白（等分）

&emsp;&emsp;上研极细末，以水调搽面 ，神效。

&emsp;&emsp;（百三十） 用烧于房中，能辟一切秽恶邪气。

&emsp;&emsp;苍术（以黄连代之更妙）乳香 降真香 甘松 北细辛 芸香（各等分）

&emsp;&emsp;上为末，水丸，如豆大。每焚一丸熏之，良久又焚一丸，不可太多，只是略有香气，使之不断可也。

&emsp;&emsp;（一三一） 治丹瘤。

&emsp;&emsp;用细瓷器击碎取锋 者，以箸一根，劈开头夹定，用线缚住，两指轻捻箸梢，令瓷锋正对毒顶，悬高寸许，另用一箸轻击箸头，令毒血遇刺而出，即可解散。

&emsp;&emsp;（一三二） 治痘痈及丹瘤。

&emsp;&emsp;用水蛭大者五六根，放肿毒头上吮去恶血，可以消丹瘤，决痈肿。

&emsp;&emsp;（一三三） 治痘后牙龈生疳蚀疮。

&emsp;&emsp;雄黄（一钱） 铜绿（二钱）

&emsp;&emsp;上为末，干掺之。

&emsp;&emsp;（一三四） 治痘疮余毒，肢体关节生疳蚀疮，脓水不绝。

&emsp;&emsp;出蛾绵茧（不拘多少） 生白矾（入茧内，以炭火 枯）

&emsp;&emsp;上为细末，干贴疳疮口内。此总治疮毒脓水淋漓，收敛之外剂。

&emsp;&emsp;（一三五） 治痘后余毒攻牙生疳，一日烂进一分，急用此搽之。

&emsp;&emsp;铜绿 雄黄 五倍子 枯矾 胡黄连 北细辛 乌梅（同褐子包固，火 存性）

&emsp;&emsp;上等分为末搽之。

&emsp;&emsp;（一三六） 治疳。

&emsp;&emsp;黄连 青黛 儿茶 片脑上等分为末吹之。

&emsp;&emsp;（一三七） 痘后痈毒不收口，用之神效。

&emsp;&emsp;枯矾（三钱） 海螵蛸 赤石脂（ ，各二钱） 龙骨（ ） 黄丹（飞炒） 乳香（出汗）没药（出汗，各一钱） 血竭（五分） 轻粉 麝（各二分）为细末，掺疮口内，外以太乙膏贴之。

&emsp;&emsp;（一三八） 治走马疳良方。

&emsp;&emsp;人中白（即尿缸底白 也。以物刮取，新瓦盛之，火 如白盐乃佳，半两） 五倍子（生者一钱，另用一钱同矾 之） 马鸣蜕（即蚕蜕纸也。火烧过，二钱半） 枯白矾（二钱。即用五倍子一钱，入矾于内 枯者）

&emsp;&emsp;上为极细末，先以浓米泔水浸洗疮口，以此敷之。

