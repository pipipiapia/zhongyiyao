## 麻疹方


&emsp;&emsp;（一三九） 解散疹毒。

&emsp;&emsp;升麻（去须） 葛根（去皮，各一钱） 芍药（酒浸，二钱） 炙甘草（一钱）水一盏，煎五分。食远稍熟服，量人大小加减。

&emsp;&emsp;予按∶此方即升麻葛根汤也，麻疹之证多属阳明火毒，凡欲解表散邪，但表实邪盛者最宜用此。然愚谓以柴胡代升麻用之更妙。若血气稍虚而邪有未解者，惟柴归饮为最妥。

&emsp;&emsp;（百四十） 治疹疮初见红点一日至三日。

&emsp;&emsp;升麻 枳壳（麸炒，各五分） 柴胡（钱半） 桔梗 前胡（各一钱） 干葛 川芎 茯苓（各七分）陈皮 半夏 甘草（各四分）

&emsp;&emsp;上加生姜一片水一钟，煎五分，作十余次徐服之。

&emsp;&emsp;（一四一） 治小儿热毒斑疹，头痛壮热，心神烦闷。

&emsp;&emsp;葛根（三钱） 麦门冬（四钱） 人参 川升麻 茯苓 甘草（各二钱） 石膏（半两）赤芍药（一钱）

&emsp;&emsp;上 咀。每服三钱，水一大盏，煎至六分。不拘时徐徐温服，仍量儿大小增减。

&emsp;&emsp;薛氏曰∶前方足阳明胃经之药也，外除表邪，内清胃火，兼补元气，若非发热作渴，表里有热者不可用。

&emsp;&emsp;若表里俱虚而发热作渴者，宜用人参麦门冬散。

&emsp;&emsp;（万氏）

&emsp;&emsp;（一四二） 治表邪内热，咳嗽甚者。此即前方去人参者，但分两稍异耳。

&emsp;&emsp;麦门冬 葛根（去皮，各一钱） 升麻（去须，四分） 赤芍药（酒炒） 茯苓（各六分）炙甘草（四分） 石膏（ ，一钱半）

&emsp;&emsp;上水煎服。

&emsp;&emsp;（万氏）

&emsp;&emsp;（一四三） 治疹后余热。

&emsp;&emsp;柴胡 当归身 川芎 生地黄 白芍药 人参 麦门冬 知母 淡竹叶 黄芩 地骨皮上锉细。水一盏，煎七分。不拘时温服。

&emsp;&emsp;（一四四） 治小儿斑疹，身热口干，咳嗽心烦者。

&emsp;&emsp;生地黄（半两） 麦门冬（七钱） 款冬花 陈皮 杏仁（各三钱） 炙甘草（二钱半）

&emsp;&emsp;上每服三五钱，水一大盏，煎六分。不拘时徐徐温服，量大小加减。

&emsp;&emsp;（一四五） 治斑疹咳嗽甚者，或二母散，或麦门冬汤。

&emsp;&emsp;桔梗（去芦） 片芩 贝母（各七分） 防风（去芦） 炙甘草（各四分） 知母（七分）

&emsp;&emsp;上水一钟，煎五分，入捣碎苏子五分，再煎温服。

&emsp;&emsp;（一四六） 治疹疮收完，不思饮食，鼻干无涕。

&emsp;&emsp;防风 枳壳（各五分） 连翘 前胡 黄芩 桔梗（一钱） 荆芥 炙甘草上水一钟，煎至五六分，作十余次徐服之。

&emsp;&emsp;（一四七） 治疹后咳嗽不止。

&emsp;&emsp;天门冬（去心） 麦门冬（去心） 款冬花 知母 贝母 桔梗 牛蒡子 地骨皮杏仁（去皮尖） 马兜铃 甘草（等分）水一钟半，前七分。食后温服。

&emsp;&emsp;（一四八） 治疹后喘嗽，声音不清，不思饮食，眼目不清，唇口干燥。

&emsp;&emsp;牛蒡子 防风 荆芥穗 贝母（各五分） 连翘 黄芩 前胡 茯苓（各七分） 桔梗枳壳（各一钱） 甘草（三分）

&emsp;&emsp;上水一钟，煎五分，作十余次徐服之。

&emsp;&emsp;（一四九） 治疹后肺热声哑咳喘。

&emsp;&emsp;当归 白芍药（酒炒） 生地黄（酒洗） 栝蒌仁 白茯苓 陈皮 贝母（去心）甘草 麦门冬 桑白皮 枯芩（酒炒） 山栀（炒） 玄参 杏仁（去皮尖） 苏梗天门冬 黄连（炒） 石膏上等分，加姜一片，水煎服。

&emsp;&emsp;（百五十） 方在寒阵四九。治肺热咳嗽，及疹后嗽甚者。

&emsp;&emsp;（一五一） 治疹疮二三日泄泻。

&emsp;&emsp;升麻 干葛 猪苓 泽泻 陈皮 半夏 川芎 茯苓（各七分） 前胡 桔梗（各一钱）柴胡（钱半） 甘草（三分）

&emsp;&emsp;上加生姜三片，水一钟，煎至五分，作数次徐服之。

&emsp;&emsp;（一五二） 治疹后吃食太早，咬指甲，撕口唇，FS 眼毛，看手，咬人等证。

&emsp;&emsp;防风 荆芥 枳壳 神曲（炒） 麦芽（炒，各五分） 连翘 黄芩 茯苓 前胡（各七分）桔梗（一钱） 山楂 甘草（各三分）

&emsp;&emsp;上水一钟，煎五分，作十余次徐徐服之。

&emsp;&emsp;（一五三） 解斑疹大毒良方。

&emsp;&emsp;生地黄 石膏 玄参 地骨皮 知母 木通 甘草 青黛 荆芥穗（各等分）

&emsp;&emsp;上水一盏，加淡竹叶十二片，煎七分。温服，无时。

&emsp;&emsp;（一五四）治小儿斑疹后，余毒不解，上攻眼目，羞明云翳，眵泪俱多，红赤肿闭。

&emsp;&emsp;羚羊角（镑） 黄 黄芩 草决明 车前子 升麻 防风 大黄 芒硝（等分）水一盏，煎半盏，稍热服。

&emsp;&emsp;（一五五） 治痘疹热毒上攻，眼目生翳并暴赤羞明。

&emsp;&emsp;羌活 甘菊花 蝉蜕 蛇蜕 防风 谷精草 木贼 甘草 白蒺藜 山栀子 大黄 黄连沙苑蒺藜（等分）

&emsp;&emsp;上为末。每服一钱，清米汤调下。

