## 寒阵


&emsp;&emsp;治男妇带浊遗淋，色赤带血，脉滑多热，便血不止，及血崩血淋，或经期太早，凡一切阴虚内热动血等证。

&emsp;&emsp;生地 熟地 芍药（各二钱） 山药 川续断 黄芩 黄柏（各一钱半） 生甘草（一钱）水二钟，煎七分，食远温服。如小水多热，或兼怒火动血者，加焦栀子一、二钱；如夜热身热，加地骨皮一钱五分；如肺热多汗者，加麦冬、枣仁；如血热甚者，加黄连一钱五分；如血虚血滞，筋骨肿痛者，加当归二、三钱；如气滞而痛，去熟地，加陈皮、青皮、丹皮、香附之属；如血脱血滑，及便血久不止者，加地榆一、二钱，或乌梅一、二个，或百药煎一、二钱，文蛤亦可；如少年，或血气正盛者，不必用熟地、山药；如肢节筋骨疼痛或肿者，加秦艽、丹皮各一、二钱。

&emsp;&emsp;方在补阵九。

&emsp;&emsp;治水亏火胜之甚者。

&emsp;&emsp;治诸凡火炽盛而不宜补者。

&emsp;&emsp;黄芩 石斛 木通 栀子（炒） 黄柏（各一、二钱） 枳壳（钱半） 泽泻（钱半） 细甘草（三分）水一钟半，煎七分，食远温服。内热甚者，冷服更佳。如热在经络肌肤者，加连翘、天花粉以解之；热在血分大小肠者，加槐蕊、黄连以清之；热在阳明头面，或躁烦便实者，加生石膏以降之；热在下焦，小水痛涩者，加草龙胆、车前以利之；热在阴分，津液不足者，加门冬、生地、芍药之类以滋之；热在肠胃实结者，加大黄、芒硝以通之。

&emsp;&emsp;治三焦凡火，一切内热，渐觉而未甚者，先宜清以此剂。其甚者，宜抽薪饮。

&emsp;&emsp;陈皮（八分） 黄芩（二钱） 麦冬 芍药 黄柏 茯苓 牡丹皮（各一钱半）水一钟半，煎七分，食远温服。如多郁气逆伤肝，胁肋疼痛，或致动血者，加青皮、栀子。

&emsp;&emsp;治积热闭结，小水不利，或致腰腿下部极痛，或湿热下利，黄胆，溺血，邪热蓄血腹痛淋闭等证。

&emsp;&emsp;茯苓 泽泻 木通（各二钱） 猪苓 栀子（或倍之） 枳壳 车前子（各一钱）水一钟半，煎八分，食远温服。如内热甚者，加黄芩、黄柏、草龙胆之属；如大便坚硬胀满者，加大黄二、三钱；如黄胆小水不利，热甚者，加茵陈二钱；如邪热蓄血腹痛者，加红花、青皮各一钱五分。

&emsp;&emsp;治阴虚挟热泻痢，或发热，或喜冷，或下纯红鲜血，或小水痛赤等证。

&emsp;&emsp;生地 芍药 茯苓 泽泻（各二钱） 当归（一、二钱） 甘草（一钱） 黄芩 黄连（各半钱） 枳壳（一钱）水一钟半，煎服。如热甚者，加黄柏；小水热痛者，加栀子。

&emsp;&emsp;治水亏阴涸，阳火有余，小便癃闭，淋浊疼痛等证。

&emsp;&emsp;生地黄 熟地黄 牛膝 猪苓 泽泻 生黄柏 生知母（各二钱） 绿豆（三钱） 龙胆草（钱半）车前子（一钱）水二钟，加食盐少许，用文武火煎八分，食前温服，或冷服。若水亏居多，而阴气大有不足者，可递加熟地黄，即用至一、二两亦可。

&emsp;&emsp;治挟热泄泻热痢，口渴喜冷，小水不利，黄胆湿热闭涩等证。

&emsp;&emsp;茵陈 焦栀子 泽泻 青皮（各三钱） 甘草（一钱） 甘菊花（二钱）用水三、四钟，煎两钟，不时陆续饮之。治热泻者，一服可愈。

&emsp;&emsp;治痰因火动，气壅喘满，内热烦渴等证。

&emsp;&emsp;陈皮（钱半） 贝母（二、三钱，微敲破） 胆星（一、二钱） 海石（二钱） 白芥子（五、七分） 木通（二钱）水一钟半，煎七分，温服。如火盛痰不降者，加童便一小钟；如渴甚者，加天花粉一钱；如热及下焦，小水不利者，加栀子一钱半；如热在上焦，头面红赤，烦渴喜冷者，加生石膏二、三钱；如痰火上壅而小水不利者，加泽泻一、二钱；如痰火闭结，大便不通而兼胀满者，加大黄数钱，或朴硝一、二钱，酌宜用之。

&emsp;&emsp;治怒气伤肝，因而气逆动火，致为烦热胁痛，胀满动血等证。

&emsp;&emsp;青皮 陈皮（各二钱） 芍药（二钱） 丹皮 栀子（炒） 泽泻（各钱半，如血见下部者，以甘草代之） 土贝母（二、三钱）水一钟半，煎七、八分，食远温服。如大便下血者，加地榆；小便下血者，加木通，各一钱五分；如兼寒热，加柴胡一钱；如火盛，加黄芩一、二钱；如胁腹胀痛，加白芥子一钱；胀滞多者，勿用芍药。

&emsp;&emsp;治胃火上冲，呃逆不止。

&emsp;&emsp;陈皮 山楂 麦芽 木通 泽泻 黄芩 石斛水一钟半，煎七分，食远服。如胃火热甚，脉滑实者，加石膏。

&emsp;&emsp;治水亏火盛，六脉浮洪滑大，少阴不足，阳明有余，烦热干渴，头痛牙疼，失血等证，如神、如神。若大便溏泄者，乃非所宜。

&emsp;&emsp;生石膏（三、五钱） 熟地（三、五钱或一两） 麦冬（二钱） 知母 牛膝（各钱半）水一钟半，煎七分，温服或冷服。如火之盛极者，加栀子、地骨皮之属亦可；如多汗多渴者，加北五味十四粒；如小水不利，或火不能降者，加泽泻一钱五分，或茯苓亦可；如金水俱亏，因精损气者，加人参二、三钱尤妙。

&emsp;&emsp;治胃火烦热，狂斑呕吐等证。可与白虎汤出入酌用。

&emsp;&emsp;知母 石斛 木通（各一钱半） 石膏（生用，五、七钱）水一钟半，煎七分，温服或冷服。或加麦门冬。

&emsp;&emsp;凡热毒劳热，诸火热极不能退者，用此最妙。

&emsp;&emsp;用绿豆不拘多寡，宽汤煮糜烂，入盐少许，或蜜亦可。待冰冷，或浓或稀或汤，任意饮食之，日或三、四次不拘。此物性非苦寒，不伤脾气，且善于解毒除烦，退热止渴，大利小水，乃浅易中之最佳最捷者也。若火盛口甘，不宜浓味，但略煮半熟，清汤冷冻饮料之，尤善除烦清火。

&emsp;&emsp;亦名一六甘露散。治阳明内热，烦渴头痛，二便闭结，温疫斑黄，及热痰喘嗽等证。此益元散之变方也，其功倍之。

&emsp;&emsp;石膏（六两，生用） 粉甘草（一两）

&emsp;&emsp;上为极细末。每服一、二、三钱，新汲水或热汤，或人参汤调下。此方加朱砂三钱亦妙。

&emsp;&emsp;解烦热，退阴火，此生津止渴之妙剂也。

&emsp;&emsp;用清香甘美大梨，削去皮，别用大碗盛清冷甘泉，将梨薄切浸于水中，少顷，水必甘美，但频饮其水，勿食其 ，退阴火极速也。

&emsp;&emsp;治阴虚火盛，下焦湿热等证。此方变丸为汤，即名滋阴八味煎。

&emsp;&emsp;山药（四两） 丹皮（三两） 白茯苓（三两） 山茱萸（肉，四两） 泽泻（三两） 黄柏（盐水炒，三两）熟地黄（八两，蒸捣） 知母（盐水炒，三两）

&emsp;&emsp;上加炼蜜捣丸，梧桐子大。或空心，或午前，用滚白汤，或淡盐汤送下百余丸。

&emsp;&emsp;治妇人血海有热，经脉先期或过多者，或兼肾火而带浊不止，及男妇大肠血热便红等证。

&emsp;&emsp;当归 白术（炒） 芍药（酒炒） 生地 茯苓 地榆 黄芩 白石脂（醋 粹） 北五味丹参 川续断（各等分）

&emsp;&emsp;上为末，炼蜜丸服。火甚者，倍用黄芩；兼肝肾之火甚者，仍加知母、黄柏各等分；大肠血热便红者，加黄连、防风各等分。

&emsp;&emsp;此方性味极轻极清，善入心肝二脏，行滞气，开郁结，通神明，养正除邪，大有奇妙。

&emsp;&emsp;生地 麦门冬 芍药 石菖蒲 石斛 川丹皮（极香者） 茯神（各二钱） 陈皮（一钱） 木通知母（各一钱半）水一钟半，煎七分，食远服。如痰胜多郁者，加贝母二钱；痰盛兼火者，加胆星一钱五分；阳明火盛，内热狂叫者，加石膏二、三钱；便结胀满多热者，玄明粉二、三钱调服，或暂加大黄亦可；气虚神困者，加人参随宜。

&emsp;&emsp;治血热便血，无论脾胃、小肠、大肠、膀胱等证，皆宜用此。

&emsp;&emsp;生地 芍药 甘草 续断 地榆 黄芩 槐花 荆芥穗（炒焦） 乌梅（二个）水一钟半，煎七分，食前服。如下焦火盛者，可加栀子、黄连、龙胆草之属；如气虚者，可加人参、白术；如气陷者，加升麻、防风。

