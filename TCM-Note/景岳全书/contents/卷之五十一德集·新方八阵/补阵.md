## 补阵


&emsp;&emsp;治男妇气血大坏，精神失守危剧等证。此回天赞化，救本培元第一要方。本方与后右归饮出入互思。

&emsp;&emsp;人参（补气补阳，以此为主，少则用一、二钱，多则用一、二两） 山药（炒，二钱） 熟地（补精补阴，以此为主，少则用二、三钱，多则用二、三两） 杜仲（二钱） 当钱（二、三钱，若泄泻者，去之） 山茱萸（一钱，如畏酸吞酸者，去之） 枸杞（二、三钱） 炙甘草（一、二钱）水二钟，煎七分，食远温服。如元阳不足多寒者，于本方加附子、肉桂、炮姜之类，随宜用之；如气分偏虚者，加黄 、白术；如胃口多滞者，不必用；如血滞者，加川芎，去山茱萸；如滑泄者，加五味、故纸之属。

&emsp;&emsp;此壮水之剂也。凡命门之阴衰阳胜者，宜此方加减主之。此一阴煎、四阴煎之主方也。

&emsp;&emsp;熟地（二、三钱，或加至一、二两） 山药（二钱） 枸杞（二钱） 炙甘草（一钱） 茯苓（一钱半） 山茱萸（一、二钱，畏酸者，少用之）水二钟，煎七分，食远服。如肺热而烦者，加麦冬二钱；血滞者，加丹皮二钱；心热而躁者，加玄参二钱；脾热易饥者，加芍药二钱；肾热骨蒸多汗者，加地骨皮二钱；血热妄动者，加生地二、三钱；阴虚不宁者，加女贞子二钱；上实下虚者，加牛膝二钱以导之；血虚而燥滞者，加当归二钱。

&emsp;&emsp;此益火之剂也，凡命门之阳衰阴胜者，宜此方加减主之。此方与大补元煎出入互用。如治阴盛格阳，真寒假热等证，宜加泽泻二钱，煎成用凉水浸冷服之尤妙。

&emsp;&emsp;熟地（用如前） 山药（炒，二钱） 山茱萸（一钱） 枸杞（二钱） 甘草（炙，一、二钱） 杜仲（姜制，二钱） 肉桂（一、二钱） 制附子（一、二、三钱）水二钟，煎七分，食远温服。如气虚血脱，或厥或昏，或汗或运，或虚狂，或短气者，必大加人参、白术，随宜用之；如火衰不能生土，为呕哕吞酸者，加炮干姜二、三钱；如阳衰中寒，泄泻腹痛，加人参、肉豆蔻，随宜用之；如小腹多痛者，加吴茱萸五、七分；如淋带不止，加破故纸一钱；如血少血滞，腰膝软痛者，加当归二、三钱。

&emsp;&emsp;治真阴肾水不足，不能滋养营卫，渐至衰弱，或虚热往来，自汗盗汗，或神不守舍，血不归原，或虚损伤阴，或遗淋不禁，或气虚昏运，或眼花耳聋，或口燥舌干，或腰酸腿软，凡精髓内亏，津液枯涸等证，俱速宜壮水之主，以培左肾之元阴，而精血自充矣。宜此方主之。

&emsp;&emsp;大怀熟（八两） 山药（炒，四两） 枸杞（四两） 山茱萸肉（四两） 川牛膝（酒洗，蒸熟，三两，精滑者，不用） 菟丝子（制，四两） 鹿胶（敲碎，炒珠，四两） 龟胶（切碎，炒珠，四两，无火者，不必用）

&emsp;&emsp;上先将熟地蒸烂，杵膏，加炼蜜丸，桐子大。每食前用滚汤或淡盐汤送下百余丸。

&emsp;&emsp;如真阴失守，虚火炎上者，宜用纯阴至静之剂，于本方去枸杞、鹿胶，加女贞子三两，麦冬三两；如火烁肺金，干枯多嗽者，加百合三两；如夜热骨蒸，加地骨皮三两；如小水不利不清，加茯苓三两；如大便燥结，去菟丝，加肉苁蓉三两；如气虚者，加人参三、四两；如血虚微滞，加当归四两；如腰膝酸痛，加杜仲三两，监水炒用；如脏平无火而肾气不充者，加破故纸三两，去心莲肉、胡桃肉各四两，龟胶不必用；上凡五液皆主于肾，故凡属阴分之药，无不皆能走肾，有谓必须导引者，皆见之不明耳。

&emsp;&emsp;治元阳不足，或先天禀衰，或劳伤过度，以致命门火衰，不能生土，而为脾胃虚寒，饮食少进，或呕恶膨胀，或番胃噎膈，或怯寒畏冷，或脐腹多痛，或大便不实，泻痢频作，或小水自遗，虚淋寒疝，或寒侵溪谷而肢节痹痛，或寒在下焦而水邪浮肿。总之，真阳不足者，必神疲气怯，或心跳不宁，或四体不收，或眼见邪崇，或阳衰无子等证，俱速宜益火之原，以培右肾之元阳，而神气自强矣，此方主之。

&emsp;&emsp;大怀熟（八两） 山药（炒，四两） 山茱萸（微炒，三两） 枸杞（微炒，四两） 鹿角胶（炒珠，四两）菟丝子（制，四两） 杜仲（姜汤炒，四两） 当归（三两，便溏勿用） 肉桂（二两，渐可加至四两）制附子（自二两，渐可加至五、六两）

&emsp;&emsp;上丸法如前，或丸如弹子大。每嚼服二、三丸。以滚白汤送下，其效尤速。

&emsp;&emsp;如阳衰气虚，必加人参以为之主，或二、三两，或五、六两，随人虚实，以为增减。盖人参之功，随阳药则入阳分，随阴药则入阴分，欲补命门之阳，非加人参不能捷效。如阳虚精滑，或带浊便溏，加补骨脂酒炒三两；如飧泄肾泄不止，加北五味子三两，肉豆蔻三两，面炒去油用；如饮食减少，或不易化，或呕恶吞酸，皆脾胃虚寒之证，加干姜三、四两，炒黄用；如腹痛不止，加吴茱萸二两，汤泡半日，炒用；如腰膝酸痛，加胡桃肉连皮四两；如阴虚阳痿，加巴戟肉四两，肉苁蓉三两，或加黄狗外肾一、二付，以酒煮烂捣入之。

&emsp;&emsp;凡五脏气血亏损者，此能兼治之，足称王道之最。

&emsp;&emsp;人参（随宜，心） 熟地（随宜，肾） 当归（二、三钱，肝） 白术（炒，一钱半，肺） 炙甘草（一钱，脾）水二钟，煎七分，食远温服。或加生姜三、五片。凡治气血俱虚等证，以此为主。或宜温者，加姜、附；宜散者，加升麻、柴、葛，左右逢源，无不可也。

&emsp;&emsp;治气血俱虚，而心脾为甚者。

&emsp;&emsp;即前方加枣仁二钱，远志三、五分，制用。

&emsp;&emsp;此治水亏火胜之剂，故曰一阴。凡肾水真阴虚损，而脉证多阳，虚火发热，及阴虚动血等证，或疟疾伤寒屡散之后，取汗既多，脉虚气弱，而烦渴不止，潮热不退者，此以汗多伤阴，水亏而然也，皆宜用此加减主之。

&emsp;&emsp;生地（二钱） 熟地（三、五钱） 芍药（二钱） 麦冬（二钱） 甘草（一钱） 牛膝（一钱半） 丹参（二钱）水二钟，煎七分，食远温服。如火盛躁烦者，入真龟胶二、三钱，化服；如气虚者，间用人参一、二钱；如心虚不眠多汗者，加枣仁、当归各一、二钱；如汗多烦躁者，加五味子十粒，或加山药、山茱萸；如见微火者，加女贞子一、二钱；如虚火上浮，或吐血、或衄血不止者，加泽泻一、二钱，茜根二钱，或加川续断一、二钱，以涩之亦妙。

&emsp;&emsp;治证如前而火之甚者，宜用此方。

&emsp;&emsp;生地 芍药 麦冬（各二钱） 熟地（三、五钱） 炙甘草（五、七分） 知母 地骨皮（各一钱）水二钟，煎服。如躁烦热甚便结者，加石膏二、三钱；如小水热涩者，加栀子一、二钱；如火浮于上者，加泽泻一、二钱，或黄芩一钱；如血燥血少者，加当归一、二钱。

&emsp;&emsp;此治心经有热，水不制火之病，故曰二阴。凡惊狂失志，多言多笑，或疡疹烦热失血等证，宜此主之。

&emsp;&emsp;生地（二、三钱） 麦冬（二、三钱） 枣仁（二钱） 生甘草（一钱） 玄参（一钱半） 黄连（或一、二钱）茯苓（一钱半） 木通（一钱半）水二钟，加灯草二十根，或竹叶亦可，煎七分，食远服。如痰胜热甚者，加九制胆星一钱，或天花粉一钱五分。

&emsp;&emsp;此治肝脾虚损，精血不足，及营虚失血等病，故曰三阴。凡中风血不养筋，及疟疾汗多，邪散而寒热犹不能止，是皆少阳、厥阴阴虚少血之病，微有火者，宜一阴煎；无火者，宜此主之。

&emsp;&emsp;当归（二、三钱） 熟地（三、五钱） 炙甘草（一钱） 芍药（酒炒，二钱） 枣仁（二钱） 人参（随宜）水二钟，煎七分，食远服。如呕恶者，加生姜三、五片；汗多烦躁者，加五味子十四粒；汗多气虚者，加黄 一、二钱；小腹隐痛，加枸杞二、三钱；如有胀闷，加陈皮一钱；如腰膝筋骨无力，加杜仲、牛膝。

&emsp;&emsp;此保肺清金之剂，故曰四阴。治阴虚劳损，相火炽盛，津枯烦渴，咳嗽吐衄多热等证。

&emsp;&emsp;生地（二、三钱） 麦冬（二钱） 白芍药（二钱） 百合（二钱） 沙参（二钱） 生甘草（一钱） 茯苓（一钱半）水二钟，煎七分，食远服。如夜热盗汗，加地骨皮一、二钱；如痰多气盛，加贝母二、三钱，阿胶一、二钱，天花粉亦可；如金水不能相滋，而干燥喘嗽者，加熟地三、五钱；如多汗不眠，神魂不宁，加枣仁二钱；如多汗兼渴，加北五味十四粒；如热甚者，加黄柏一、二钱，盐水炒用，或玄参亦可，但分上下用之；如血燥经迟，枯涩不至者，加牛膝二钱；如血热吐衄，加茜根二钱；如多火便燥，或肺干咳咯者，加天门冬二钱，或加童便亦可；如火载血上者，去甘草，加炒栀子一、二钱。

&emsp;&emsp;凡真阴亏损，脾虚失血等证，或见溏泄未甚者，所重在脾，故曰五阴。忌用润滑，宜此主之。

&emsp;&emsp;熟地（五、七钱，或一两） 山药（炒，二钱） 扁豆（炒，二、三钱） 炙甘草（一、二钱） 茯苓（一钱半） 芍药（炒黄，二钱） 五味子（二十粒） 人参（随宜用） 白术（炒，一、二钱）水二钟，加莲肉去心二十粒，煎服。

&emsp;&emsp;治真阴精血亏损，及妇人经迟血少，腰膝筋骨疼痛，或气血虚寒，心腹疼痛等证。

&emsp;&emsp;当归（二、三钱，或五钱） 熟地（三、五、七钱） 枸杞（二钱） 炙甘草（一、二钱） 杜仲（二钱）牛膝（一钱半） 肉桂（一、二钱）水二钟，煎七分，食远温服。如寒滞在经，气血不能流通，筋骨疼痛之甚者，必加制附子一、二钱方效；如带浊腹痛者，加故纸一钱炒用；如气虚者，加人参、白术；中气虚寒呕恶者，加炒焦干姜一、二钱。

&emsp;&emsp;治血少阴虚，此性味平和之方也。

&emsp;&emsp;当归（二钱） 熟地（二、三钱） 芍药（酒炒，二钱） 山药（炒，二钱） 枸杞（二钱） 炙甘草（一钱）水二钟，煎七分，食远温服。如营虚于上，而为惊恐怔忡，不眠多汗者，加枣仁、茯神各二钱；如营虚兼寒者，去芍药，加生姜；如气滞有痛者，加香附一、二钱，引而行之。

&emsp;&emsp;此补中益气汤之变方也。治劳倦伤阴，精不化气，或阴虚内乏，以致外感不解，寒热 疟，阴虚便结不通等证。凡属阴气不足而虚邪外侵者，用此升散，无不神效。

&emsp;&emsp;人参（一、二、三钱） 当归（二、三钱） 山药（酒炒，二、三钱） 熟地（三、五钱或一、二两）陈皮（一钱） 炙甘草（一钱） 升麻（三、五分，火浮于上者，去此不必用） 柴胡（一、二钱，如无外邪者，不必用）水二钟，加生姜三、五、七片，煎八分，食远温服。

&emsp;&emsp;治气虚下陷，血崩血脱，亡阳垂危等证，有不利于归、熟等剂，而但宜补气者，以此主之。

&emsp;&emsp;人参 黄 （炙，各三、五钱） 炙甘草（一、二钱） 升麻（五、七分，炒用） 白术（炒，一、二钱）水一钟半，煎七、八分，温服。如兼阳气虚寒者，桂、附、干姜随宜佐用。如兼滑脱者，加乌梅二个，或文蛤七、八分。

&emsp;&emsp;治精气大亏，诸药不应，或以克伐太过，耗损真阴。凡虚在阳分而气不化精者，宜参术膏；若虚在阴分而精不化气者，莫妙于此。其有未至大病而素觉阴虚者，用以调元，尤称神妙。

&emsp;&emsp;人参（半斤或四两） 大熟地（一斤）

&emsp;&emsp;上二味，用好甜水或长流水十五碗，浸一宿，以桑柴文武火煎取浓汁。若味有未尽，再用水数碗煎 取汁，并熬稍浓，乃入瓷罐，重汤熬成膏，入真白蜜四两或半斤收之，每以白汤点服。若劳损咳嗽多痰，加贝母四两亦可。

&emsp;&emsp;治气短似喘，呼吸促急，提不能升，咽不能降，气道噎塞，势剧垂危者。常人但知为气急，其病在上，而不知元海无根，亏损肝肾，此子午不交，气脱证也，尤为妇人血海常亏者最多此证，宜急用此饮以济之，缓之，敢云神剂。凡诊此证，脉必微细无神，若微而兼紧，尤为可畏。倘庸众不知，妄云痰逆气滞，用牛黄、苏合及青、陈、枳壳破气等剂，则速其危矣。

&emsp;&emsp;熟地黄（七、八钱，甚者一、二两） 炙甘草（一、二、三钱） 当归（二、三钱）水二钟，煎八分，温服。如兼呕恶或恶寒者，加煨姜三、五片；如气虚脉微至极者，急加人参随宜；如肝肾阴虚，手足厥冷，加肉桂一钱。

&emsp;&emsp;治肾虚腰膝疼痛等证。

&emsp;&emsp;当归（二、三钱） 熟地（三、五钱） 山药（二钱） 杜仲（二钱） 牛膝（一钱半） 山茱萸（一钱） 炙甘草（八分）水二钟，煎八分，食远服。如下部虚寒，加肉桂一、二钱，甚者仍加附子；如多带浊，去牛膝，加金樱子二钱，或加故纸一钱；如气虚者，加人参一、二钱，枸杞二、三钱。

&emsp;&emsp;凡病涉虚损，而大便闭结不通，则硝、黄攻击等剂必不可用；若势有不得不通者，宜此主之。此用通于补之剂也，最妙最妙。

&emsp;&emsp;当归（三、五钱） 牛膝（二钱） 肉苁蓉（酒洗去咸，二、三钱） 泽泻（一钱半） 升麻（五、七分或一钱） 枳壳（一钱，虚甚者不必用）水一钟半，煎七、八分，食前服。如气虚者，但加人参无碍；如有火，加黄芩；如肾虚，加熟地。

&emsp;&emsp;治男妇精血不足，营卫不充等患，宜制此常用之。

&emsp;&emsp;大怀熟（取味极甘者，烘、晒干以去水气，八两） 沉香（一钱，或白檀三分亦可） 枸杞（用极肥者，亦烘、晒以去润气，四两）

&emsp;&emsp;上约每药一斤，可用高烧酒十斤浸之，不必煮，但浸十日之外，即可用矣。凡服此者，不得过饮。服完又加酒六七斤，再浸半月，仍可用。

&emsp;&emsp;治肾水真阴不足，精衰血少，腰酸脚软，形容憔悴，遗泄阳衰等证。此左归、右归二丸之次者也。

&emsp;&emsp;熟地（八两） 山药（四两） 山茱萸（肉四两） 茯苓（四两） 当归（三两） 枸杞（四两） 杜仲（盐水炒，四两） 菟丝子（制，四两）炼蜜同熟地膏为丸，桐子大。每服百余丸，饥时，或滚水或淡盐汤送下。

&emsp;&emsp;此药大补气血，故能乌须发，壮形体，其于培元赞育之功，有不可尽述者。

&emsp;&emsp;血余（八两） 熟地（八两，蒸捣） 枸杞 当归 鹿角胶（炒珠） 菟丝子（制） 杜仲（盐水炒）巴戟（肉，酒浸，剥，炒干） 小茴香（略炒） 白茯苓（乳拌蒸熟） 肉苁蓉（酒洗，去鳞甲）胡桃肉（各四两） 何首乌（小黑豆汁拌蒸七次，如无黑豆，或人乳、牛乳拌蒸俱妙，四两） 人参（随便用，无亦可）

&emsp;&emsp;上炼蜜丸服。每食前用滚白汤送下二、三钱许。精滑者，加白术、山药各三两；便溏者，去苁蓉，加补骨脂酒炒四两；阳虚者，加附子、肉桂。

&emsp;&emsp;大能实脾养胃气。

&emsp;&emsp;糯米（一升，水浸一宿，沥干，漫火炒熟） 山药（炒） 芡实（炒） 莲肉（各三两） 川椒（去目及闭口者，炒出汗，取红末二、三钱）

&emsp;&emsp;上为末。每日饥时，以滚水一碗，入白糖三匙化开，入药末一、二两调服之。或加四君、山楂肉各一、二两更妙。

&emsp;&emsp;羊腰子（五十个） 枸杞（二斤） 补骨脂（一斤） 大茴香（六两） 小茴香（六两） 肉苁蓉（十二两，大便滑者去之） 青盐（八两，如无苁蓉，此宜十二两） 大黑豆（一斗，圆净者，淘洗净）

&emsp;&emsp;上用甜水二斗，以砂锅煮前药七味，至半干，去药渣，入黑豆，匀火煮干为度。如有余汁，俱宜拌渗于内。取出用新布摊晾晒干，瓷瓶收贮。日服之，其效无穷。如无砂锅，即铁锅亦可。若阳虚，加制附子一、二两更妙。

&emsp;&emsp;治遗精虚弱，补脾滋肾最佳。

&emsp;&emsp;芡实（一斤，炒） 莲肉（去心，一斤） 胶枣肉（一斤） 熟地（一斤） 胡桃肉（去皮，二斤）

&emsp;&emsp;上以猪腰六个，掺大茴香蒸极熟，去筋膜，同前药末捣成饼。每日服二个，空心食前用滚白汤或好酒一、二钟下。此方凡人参、制附子俱可随意加用。

&emsp;&emsp;培补脾肾，功力最胜。

&emsp;&emsp;白术（用冬术腿片味甘者佳，苦者勿用。以米泔浸一宿，切片，炒） 大怀熟（蒸捣，上二味等分） 何首乌（九蒸） 巴戟（甘草汤浸，剥，炒） 枸杞子（上三味减半）

&emsp;&emsp;上为末，炼蜜捣丸，龙眼大。每用三、四丸，饥时嚼服，滚汤送下。或加人参，其功尤大。

&emsp;&emsp;此止疟最妙之剂也。若汗散既多，元气不复，或以衰老，或以弱质，而疟有不能止者，俱宜用此，此化暴善后之第一方也。其有他证，加减俱宜如法。

&emsp;&emsp;人参 白术（炒） 当归（各三、四钱） 何首乌（制，五钱） 炙甘草（八分）水一钟半，煎七分，食远服。渣再煎。或用阴阳水各一钟，煎一钟， 亦如之。俱露一宿，次早温服一钟，饭后食远再服一钟。如阳虚多寒，宜温中散寒者，加干姜、肉桂之类，甚者，或加制附子；如阴虚多热，烦渴喜冷，宜滋阴清火者，加麦冬、生地、芍药，甚者加知母，或加黄芩；如肾阴不足，水不制火，虚烦虚馁，腰 脚软，或脾虚痞闷者，加熟地、枸杞、山药、杜仲之类，以滋脾肾之真阴；如邪有未净而留连难愈者，于此方加柴胡、麻黄、细辛、紫苏之属，自无不可；如气血多滞者，或用酒、水各一钟，煎服，或服药后饮酒数杯亦可。

