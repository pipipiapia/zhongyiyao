## 因阵


&emsp;&emsp;治妇人思郁过度，致伤心脾冲任之源，血气日枯，渐至经脉不调者。

&emsp;&emsp;当归（二、三钱） 芍药（钱半） 熟地（三、五钱） 枣仁（二钱，炒） 茯神（钱半） 远志（制，三、五分） 陈皮（八分） 炙甘草（一钱）水二钟，煎七分，食远温服。如气虚者，加人参一、二钱；如经水过期兼痛滞者，加酒炒香附一、二钱。

&emsp;&emsp;治妇人血虚经滞，不能流畅而痛极者，当以水济水，若江河一决而积垢皆去，宜用此汤，随证加减主之。此用补为泻之神剂也。如气虚者，宜少用香、陈之类，甚者不用亦可。

&emsp;&emsp;当归（三、五钱，或一两） 泽泻（一钱半） 牛膝（二钱） 肉桂（一、二、三钱） 熟地（二、三钱或五、七钱，或不用亦可） 乌药（一钱，如气虚者，不用亦可）水二钟，煎七、八分，食前服。如呕恶者，加焦姜一、二钱；如阴滞不行者，非加附子不可；如气滞而痛胀者，加香附一、二钱，或木香七、八分；如血滞血涩者，加酒炒红花一、二钱；如小腹不暖而痛极者，加吴茱萸七、八分；如大便结涩者，加肉苁蓉一、二、三钱，微者以山楂代之。

&emsp;&emsp;治妇人血虚凝滞，蓄积不行，小腹痛急，产难经滞，及痘疮血虚寒滞等证，神效。此即四物汤加肉桂也。

&emsp;&emsp;当归（三、五、七钱） 熟地（三、四钱） 芍药（二钱，酒炒） 川芎（一钱） 肉桂（一、二、三钱）水一钟半，煎服。兼胃寒或呕恶者，加干姜炮用；水道不利，加泽泻或猪苓；气滞者，加香附或丁香、木香、砂仁、乌药；阴虚疝痛者，加小茴香；血瘀不行，脐下若覆杯，渐成积块者，加桃仁或酒炒红花；痘疮血虚寒胜，寒邪在表者，加细辛、麻黄、柴胡、紫苏之属。

&emsp;&emsp;治妇人经脉阻滞，气逆不调，多痛而实者。

&emsp;&emsp;当归（三、五钱） 牛膝（二钱） 山楂（一、二钱） 香附（二钱） 青皮 茯苓（各一钱半）水二钟，煎七分，食远服。如因不避生冷而寒滞其血者，加肉桂、吴茱萸之类；如兼胀闷者，加浓朴一钱，或砂仁亦可；如气滞者，加乌药二钱，或痛在小腹者，加小茴香一钱半。

&emsp;&emsp;治妇人气滞血积，经脉不利，痛极拒按，及产后瘀血实痛，并男妇血逆血厥等证。

&emsp;&emsp;归尾（三、五钱） 山楂 香附 红花（新者，炒黄，各二钱） 乌药（一、二钱） 青皮（钱半） 木香（七分） 泽泻（钱半）水二钟，煎七分，加酒一、二小钟，食前服。兼寒滞者，加肉桂一钱，或吴茱萸五分；火盛内热，血燥不行者，加炒栀子一、二钱；微热血虚者，加芍药二钱；血虚涩滞者，加牛膝；血瘀不行者，加桃仁三十粒，去皮尖用，或加苏木、玄胡索之类，瘀极而大便结燥者，加大黄一、二、三钱，或加芒硝、蓬术亦可。

&emsp;&emsp;治妇人冲任失守，胎元不安不固者，随证加减用之。或间日，或二、三日，常服一、二剂。

&emsp;&emsp;人参（随宜） 当归 杜仲 芍药（各二钱） 熟地（二、三钱） 白术（钱半） 炙甘草（一钱） 陈皮（七分，无滞者，不必用）水二钟，煎七分，食远服。如下元不固而多遗浊者，加山药、补骨胎、五味之类；如气分虚甚者，倍白术，加黄 。但 、术气浮，能滞胃口，倘胸膈有饱闷不快者，须慎用之；如虚而兼寒多呕者，加炮姜七、八分，或一、二钱；如虚而兼热者，加黄芩一钱五分，或加生地二钱，去杜仲；如阴虚小腹作痛，加枸杞二钱；如多怒气逆者，加香附无妨，或砂仁亦妙；如有所触而动血者，加川续断、阿胶各一、二钱；如呕吐不止，加半夏一、二钱，生姜三、五片。

&emsp;&emsp;治肝脾多火多滞而屡堕胎者。

&emsp;&emsp;黄芩（二钱） 白术（一、二钱） 当归 芍药 阿胶（各钱半） 陈皮（一钱） 砂仁（五分）水一钟半，煎服。

&emsp;&emsp;治胎气内热不安等证。

&emsp;&emsp;生地 芍药（各二钱） 黄芩 当归（各一、二钱） 甘草（生，七分） 枳壳 石斛（各一钱） 茯苓（钱半）水一钟半，煎七分，食远温服。如热甚者，加黄柏一、二钱。

&emsp;&emsp;胎气临月，宜常服数剂，以使易生。

&emsp;&emsp;当归（三、五钱） 川芎（七分） 杜仲（二钱） 熟地（三钱） 枳壳（七分） 山药（二钱）水二钟，煎八、九分，食煎温服。如气体虚弱者，加人参、白术，随宜用之；如便实多滞者，加牛膝一、二钱。

&emsp;&emsp;治产后儿枕疼痛等证如神。

&emsp;&emsp;当归（五、七钱或一两） 川芎 炙甘草（各一钱） 茯苓（一钱） 肉桂（一、二钱或五、七分）水一钟，煎八分，热服。如脉细而寒或呕者，加干姜炒黄色一、二钱；如血热多火者，去肉桂，加酒炒芍药一、二钱；如脉弱阴虚者，加熟地三、五钱；如气滞者，加香附一、二钱，或乌药亦可；腰痛，加杜仲一、二钱。

&emsp;&emsp;凡临盆将产者，宜先服此药催生最佳，并治产难经日，或死胎不下俱妙。

&emsp;&emsp;当归（七、八钱或一两） 肉桂（一、二钱或三钱） 川芎 牛膝（各二钱） 车前子（钱半） 红花（一钱，催生者，不用此味亦可）水二钟，煎八分，热服，或服后饮酒数杯亦妙。若胎死腹中，或坚滞不下者，加朴硝三、五钱即下；若气虚困剧者，加人参随宜；若阴虚者，必加熟地三、五钱。

&emsp;&emsp;治产后阳气虚寒，或阴邪入脏，心腹疼痛，呕吐不食，四肢厥冷。此与大岩蜜汤略同而稍胜之。

&emsp;&emsp;当归 熟地（各三钱） 芍药（酒炒焦） 茯苓（各钱半） 炙甘草 干姜（炒） 肉桂 北细辛（各一钱） 吴茱萸（制，五分）水二钟，煎服。

&emsp;&emsp;治妇人产后因火发热，及血热妄行，阴亏诸火不清等证。

&emsp;&emsp;芍药 麦冬（各二钱） 丹皮 茯苓 黄芩 生地（各二、三钱） 石斛（一钱）水一钟半，煎七分，食远温服。如觉骨蒸多汗者，加地骨皮一钱半；热甚而渴或头痛者，加石膏一、二、三钱；下热便涩者，加木通一、二钱，或黄柏、栀子皆可随证用之；如兼外邪发热，加柴胡一、二钱。愚按∶丹溪云∶芍药酸寒，大伐发生之气，产后忌用之。此亦言之过也。夫芍药之寒，不过于生血药中稍觉其清耳，非若芩、连辈之大苦大寒者也。使芍药犹忌如此，则他之更寒者，尤为不可用矣。余每见产家过慎者，或因太暖，或因年力方壮，而饮食药饵太补过度，以致产后动火者，病热极多。若尽以产后为虚，必须皆补，岂尽善哉！且芍药性清，微酸而收，最宜于阴气散失之证，岂不为产后之要药乎？不可不辩也。

&emsp;&emsp;治妇人气血俱虚，经脉不调，或断续，或带浊，或腹痛，或腰酸，或饮食不甘，瘦弱不孕，服一、二斤即可受胎。凡种子诸方，无以加此。

&emsp;&emsp;人参 白术（土炒） 茯苓 芍药（酒炒，各二两） 川芎 炙甘草（各一两） 当归 熟地（蒸捣，各四两） 菟丝子（制，四两） 杜仲（酒炒） 鹿角霜 川椒（各二两）

&emsp;&emsp;上为末，炼蜜丸，弹子大。每空心嚼服一、二丸，用酒或白汤送下，或为小丸吞服亦可。如男子制服，宜加枸杞、胡桃肉、鹿角胶、山药、山茱萸、巴戟肉各二两；如女人经迟腹痛，宜加酒炒破故、肉桂各一两，甚者再加吴茱萸五钱，汤泡一宿炒用；如带多腹痛，加破故一两，北五味五钱，或加龙骨一两，醋 用；如子宫寒甚，或泄或痛，加制附子、炮干姜随宜；如多郁怒，气有不顺，而为胀为滞者，宜加酒炒香附二两，或甚者再加沉香五钱；如血热多火，经早内热者，加川续断、地骨皮各二两，或另以汤剂暂清其火，而后服此，或以汤引酌宜送下亦可。

&emsp;&emsp;治阳痿精衰，虚寒无子等证妙方。

&emsp;&emsp;熟地（八两，蒸捣） 白术（用冬术，八两） 当归 枸杞（各六两） 杜仲（酒炒） 仙茅（酒蒸一日） 巴戟肉（甘草汤炒） 山茱萸 淫羊藿（羊脂拌炒） 肉苁蓉（酒洗去甲） 韭子（炒黄，各四两） 蛇床子（微炒） 附子（制） 肉桂（各二两）

&emsp;&emsp;上炼蜜丸服。或加人参、鹿茸亦妙。

&emsp;&emsp;治痘疮初起，发热未退，无论是痘是邪，疑似之间，均宜用此平和养营之剂以为先着。有毒者可托，有邪者可散，实者不致助邪，虚者不致损气。凡阳明实热邪盛者，宜升麻葛根汤；如无实邪，则悉宜用此增减主之。

&emsp;&emsp;当归（二、三钱） 芍药（或生或炒，一钱半） 柴胡（一钱或钱半） 荆芥穗（一钱） 炙甘草（七分或一钱）水一钟半，煎服。或加生姜三片。血热者，加生地；阴虚者，加熟地；气虚脉弱者，加人参；虚寒者，加炮姜、肉桂；火盛者，加黄芩；热渴者，加干葛；腹痛者，加木香、砂仁；呕恶者，加炮姜、陈皮；若治麻疹，或以荆芥易干葛；阴寒盛而邪不能解者，加麻黄、桂枝。

&emsp;&emsp;治痘疹初起发热，凡血气强盛，无藉滋补者，单宜解邪，用此方为主，以代升麻葛根汤及苏葛汤等方，最为妥当。

&emsp;&emsp;柴胡（倍用） 芍药（倍用，酒炒） 苏叶 荆芥穗 炙甘草（减半）水一钟半，煎服。无火者，加生姜三片；火盛内热者，加黄芩；渴者，加干葛。

&emsp;&emsp;治痘疮血虚血热，地红热渴，或色燥不起，及便结溺赤，凡阳盛阴虚等证，悉宜用此。

&emsp;&emsp;生地黄 当归 芍药 生甘草 地骨皮 紫草 黄芩 红花水一钟半，煎服。量儿大小加减用之。渴，加天花粉；肌热无汗，加柴胡；热毒甚者，加牛蒡子、木通、连翘之属；血热毒不透者，加犀角。

&emsp;&emsp;治痘疹表里俱热，散毒养阴，及瘟疫等证。

&emsp;&emsp;柴胡 干葛 芍药 黄芩 甘草 连翘水一钟半，煎服。

&emsp;&emsp;解痘疹热毒炽盛，紫黑干枯，烦热便结纯阳等证。

&emsp;&emsp;紫草 地骨皮 牛蒡子（杵） 黄芩 木通 连翘 蝉蜕 芍药（等分）水一钟半，煎服。渴者，加天花粉、麦门冬；阳明热甚，头面牙龈肿痛者，加石膏、知母；大肠干结实，脐腹实胀者，加大黄、芒硝；血热妄行者，加犀角、童便；小水热闭者，加山栀、车前子；兼表热者，加柴胡。

&emsp;&emsp;治痘疹血气不充，随证加减用之，神效不可尽述。并治男妇气血俱虚等证。

&emsp;&emsp;炙甘草 当归 熟地（或用生地） 川芎（三、四分，不宜多） 芍药（俱随宜加减） 人参（或有或无，随虚实用之。气不虚者不必用）

&emsp;&emsp;上咀，用水煎服。如发热不解，或痘未出之先，宜加柴胡以疏表，或加防风佐之；如见点后，痘不起发，或起而不贯，或贯而浆薄，均宜单用此汤，或加糯米、人乳、好酒、肉桂、川芎以助营气；如气虚痒塌不起，加穿山甲炒用；如红紫血热不起，宜加紫草或犀角；如脾气稍滞者，宜加陈皮、山楂；如胃气虚寒多呕者，加干姜炒用，或加丁香；如腹痛兼滞者，加木香、陈皮；表虚气陷不起，或多汗者，加黄 ；气血俱虚，未起未贯而先痒者，加肉桂、白芷；如元气大虚，寒战切牙泄泻，宜去芍药，加黄 、大附子、干姜、肉桂。

&emsp;&emsp;治痘疮气虚，痒塌倒陷，寒战切牙，并治男妇阳气虚寒等证。

&emsp;&emsp;黄 （炙） 肉桂 人参 白术 当归 炙甘草上咀，水煎服。加减法照前六物煎。

&emsp;&emsp;治痘疮寒战切牙倒陷，呕吐泄泻，腹痛虚寒等证。用代陈氏十二味异功散等方。

&emsp;&emsp;人参（二、三钱） 黄 （炙，一、二钱） 当归 熟地（各二、三钱） 炙甘草（七分或一钱） 丁香（三、五分或一钱） 肉桂（一钱） 干姜（炮，一、二钱） 制附子（一、二钱）

&emsp;&emsp;上量儿大小加减，用水一钟半，煎七分，徐徐与服之。如泄泻腹痛，加肉豆蔻面炒一钱，或加白术一、二钱。

&emsp;&emsp;凡麻疹初热未出之时，惟恐误药，故云未出之先，不宜用药，然解利得宜，则毒必易散而势自轻减，欲求妥当，当先用此方为主。

&emsp;&emsp;当归（二、三钱） 芍药（酒炒，一、二钱） 防风（七、八分） 荆芥（一钱） 炙甘草（七分） 升麻（三分）水一钟半，煎服。如热甚脉洪滑者，加柴胡一钱。此外，凡有杂证，俱可随宜加减。牛膝煎 截疟大效。凡邪散已透，而血气微虚者，宜此主之。

&emsp;&emsp;牛膝（二钱） 当归 陈皮（各三钱）

&emsp;&emsp;上用好酒一钟，浸一宿，次早加水一钟，煎至八分，温服。

&emsp;&emsp;截疟如神。凡气血俱虚，久疟不止，或急欲取效者，宜此主之。

&emsp;&emsp;何首乌（自三钱以至一两，随轻重用之） 当归（二、三钱） 人参（三、五钱或一两，随宜） 陈皮（二、三钱，大虚者，不必用） 煨生姜（三斤，多寒者用三、五钱）水二钟，煎八分，于发前二、三时，温服之。若善饮者，以酒一钟，浸一宿，次早加水一钟煎服亦妙。再煎不必用酒。

&emsp;&emsp;何首乌（一两，制） 当归 甘草 半夏 青皮 陈皮 柴胡（各三钱）

&emsp;&emsp;上用井水、河水各一钟，煎一钟， 亦如之，同露一宿。次早温服一钟，饭后食远再服一钟。

&emsp;&emsp;凡疟疾形实气强，多湿多痰者，宜此截之，大效。

&emsp;&emsp;半夏 青皮（各五钱） 木贼 浓朴（各三钱） 白苍术 槟榔（各一钱）用陈酒二钟，煎八分，露一宿，于未发之先二时，温服。

&emsp;&emsp;治胃脘痛剧，诸药不效者，服此如神。

&emsp;&emsp;用牙皂烧存性，以烟将尽为度，研末，用烧酒调服一钱许即效。

&emsp;&emsp;治疝气痛极。凡在气分者，最宜用之，并治小腹气痛等证，神效。又心腹久痛方如后。

&emsp;&emsp;荔枝核（炮微焦） 大茴香（等分，炒）

&emsp;&emsp;上为末，用好酒调服二、三钱。如寒甚者，加制过吴茱萸减半用之；凡心腹胃脘久痛，屡触屡发者，惟妇人多有之，用荔枝核一钱，木香八分，为末，每服一钱，清汤调服，数服除根。

&emsp;&emsp;《内经》曰∶痈发于嗌中，名曰猛疽，猛疽不治，化为脓，脓不泻，塞咽，半日死；其化为脓者，泻则合豕膏，冷食，三日已。此必以猪板油炼净服之也。又万氏方∶治肺热暴喑。用猪脂一斤，炼过入白蜜一斤，再炼少顷，滤净冷定，不时挑服一匙，即愈。按∶此方最能润肺润肠，凡老人痰嗽不利，及大肠秘结者，最宜用之。

&emsp;&emsp;又，《千金》方∶治关格闭塞。用猪脂、姜汁各二升，微火煎至三升，加酒五合和煎，分服之。

&emsp;&emsp;愚意先以当归半斤，浓煎取汁，炼过猪脂一斤，同炼去其水气，乃入白蜜一斤，再炼少顷，滤净收贮，不时挑服，用治老人之秘结，及噎膈闭结等证，必无不妙。如果阳气不行者，仍加生姜四两，同当归煎入；或宜酒者，以酒送服亦可。或气有不利者，加杏仁二两，去皮尖，同前煎入皆妙；或有滞者，当以饧代蜜更妙；是即《内经》所谓以辛润之也。

&emsp;&emsp;凡病伤寒结胸，其有中气虚弱，不堪攻击内消者，须以此法外罨之，则滞行邪散，其效如神。

&emsp;&emsp;葱白头 生姜 生萝卜（此味加倍。如无，以子代之）

&emsp;&emsp;上用葱姜各数两，萝卜倍之，共捣一处炒热，用手巾或白布包作大饼。罨胸前胀痛处。

&emsp;&emsp;此药须分二包，冷则轮换罨之，无不实时开通，汗出而愈。但不宜太热，恐炮烙难受也。

&emsp;&emsp;又法∶以大蒜一、二十头，捣烂，摊浓纸或薄绢上，贴于胀处，少顷即散。用治一切胀痛，无不神妙。

&emsp;&emsp;治阳分痈毒，或在脏腑肺膈胸乳之间者，此方最佳，甚者连用数服，无有不愈。

&emsp;&emsp;金银花 贝母（土者更佳） 薄公英 夏枯草（各三钱） 红藤（七、八钱） 连翘（一两或五、七钱）用好酒二碗，煎一碗服。服后暖卧片时。火盛烦渴乳肿者，加天花粉；若阳毒内热，或在头项之间者，用水煎亦可。

&emsp;&emsp;治一切无名痈毒，丹毒流注等毒，有火者最宜用之。

&emsp;&emsp;连翘（七、八钱） 归尾（三钱） 甘草（一钱） 金银花 红藤（各四、五钱）用酒煎服如前。如邪热火盛者，加槐蕊二、三钱。

&emsp;&emsp;此桔梗汤之变方也。治咳嗽吐脓，痰中带血，或胸膈隐痛，将成肺痈者，此方为第一。

&emsp;&emsp;桔梗 杏仁 甘草（各一钱） 阿胶 金银花 麦冬 百合 夏枯草 连翘（各二钱） 贝母（三钱） 枳壳（钱半） 红藤（三钱）水二钟，煎八分，食远服。如火盛兼渴者，加天花粉二钱。

&emsp;&emsp;治痈疽疮疹血气不足，邪毒不化，内无实热而肿痛淋漓者，悉宜用之。此与芍药蒺藜煎相为奇正也，当酌其详。

&emsp;&emsp;当归 熟地 芍药（酒炒） 何首乌（各二钱） 炙甘草 防风 川芎 荆芥穗 白芷（各一钱）白蒺藜（炒，捣碎，三钱或五钱）

&emsp;&emsp;上或水或酒，用二钟煎服，然水不如酒。或以水煎服后，饮酒数杯以行药力亦可。阳虚不能化毒者，加桂枝，甚者再加干姜、附子；气虚不化者，加黄 、人参；毒陷不能外达者，加穿山甲或皂刺。

&emsp;&emsp;治通身湿热疮疹，及下部红肿热痛诸疮，神效。外以螵蛸粉敷之。

&emsp;&emsp;龙胆草 栀子 黄芩 木通 泽泻（各钱半） 芍药 生地（各二钱） 白蒺藜（连刺捶碎，五钱，甚者一两）水二钟，煎八分，食远服。如火不甚者，宜去龙胆、栀子，加当归、茯苓、薏仁之属；如湿毒甚者，加土茯苓五钱，或一、二两。

&emsp;&emsp;治痈疽诸毒，消肿止痛散毒，未成者即消，已成者敛毒速溃可愈。若阳毒炽盛薄荷（辛佳者，用叶） 野菊花（连根叶各一握） 土贝母（半之） 茅根（一握）

&emsp;&emsp;上干者可为末，鲜者可捣烂，同贝母研匀，外将茅根煎浓汤去 ，用调前末，乘热敷患处，仍留前剩汤炖暖，不时润于药上。但不可用冷汤，冷则不散不行，反能为痛。约敷半日即宜换之，真妙方也。

&emsp;&emsp;后方∶凡疽毒坚顽深固，及结核痰滞，宜用此方。

&emsp;&emsp;脑荷（倍用） 生南星 土贝母 朴硝（各等分） 锻石（风化者，亦倍用或倍倍用之）

&emsp;&emsp;上同为末，用盐卤调杵稠粘，敷患处，经宿，干即易之，不必留头，若脓成者留头亦可。或炒热摊绢上，隔绢贴之亦可。或用麻油调，或用热茅根汤调亦可。若欲止痛速效，加麝香或冰片少许更妙。

&emsp;&emsp;治百般痈毒诸疮，损伤疼痛，腐肉肿胀，或风寒湿气留聚，走注疼痛等证，无不奇效。

&emsp;&emsp;百草（凡田野山间者，无论诸品，皆可取用，然犹以山草为胜，辛香者佳。冬月可用干者，须预为收采之）

&emsp;&emsp;上不论多寡，取以多，煎浓汤，乘热熏洗患处，仍用布帛蘸熨良久，务令药气蒸透，然后敷贴他药，每日二、三次不拘，但以频数为善。盖其性之寒者，可以除热；热者，可以散寒；香者，可以行气；毒者，可以解毒，无所不用，亦无所不利。汤得药性则汤气无害，药得汤气则药力愈行。凡用百草以煎膏者，其义亦此。此诚外科中最要最佳之法，亦传之方外人者也。若洗水鼓肿胀，每次须用草二、三十斤，煎浓汤二、三锅，用大盆盛贮，以席簟遮风熏洗良久，每日一次或二次，内服廓清饮分利等剂妙甚。

&emsp;&emsp;治湿热破烂，毒水淋漓等疮，或下部、肾囊、足股肿痛，下疳诸疮，无不神效。又海藏治下疳方，在《外科》下疳门。

&emsp;&emsp;海螵蛸（不必浸淡） 人中白（或人中黄， 砂亦可，等分）

&emsp;&emsp;上为细末。先以百草多煎浓汤，乘热熏洗，后以此药掺之。如干者，以麻油或熬熟猪油，或蜜水调敷之；若肿而痛甚者，加冰片少许更妙；若湿疮脓水甚者，加密陀僧等分，或过官粉亦可，或 制炉甘石更佳。

&emsp;&emsp;凡肠痈生于小肚角，微肿而小腹隐痛不止者是。若毒瓦斯不散，渐大内攻而溃，则成大患，急宜以此药治之。

&emsp;&emsp;先用红藤一两许，以好酒二碗，煎一碗。午前一服，醉卧之。午后用紫花地丁一两许，亦如前煎服。服后痛必渐止为效，然后服后末药除根神妙。

&emsp;&emsp;当归（五钱） 蝉蜕 僵蚕（各二钱） 天龙 大黄（各一钱） 石HT FS （五钱，此草药也）老蜘蛛（二个，捉放新瓦上，以酒盅盖定，外用火 干存性）

&emsp;&emsp;上共为末。每空心用酒调送一钱许，日逐渐服，自消。

&emsp;&emsp;治杨梅疮、下疳神方。

&emsp;&emsp;凡绵花疮毒及下疳初感，或毒盛经久难愈者，速用新槐蕊拣净，不必炒，每食前用清酒寒凉败脾之虑，此经验神方也。如不能饮，即用滚水、盐汤俱可送下，但不及酒送之效捷也。

&emsp;&emsp;治寒湿风湿脚腿等疮。

&emsp;&emsp;飞丹 人中黄（白更妙） 轻粉 水粉（各等分）为末，凡湿烂者可以干掺，外用油纸包盖。若干陷者，以猪骨髓或猪油调贴之。先以百草煎汤，乘热熏洗，然后贴之，日洗数次妙。

&emsp;&emsp;绵花疮点药杏仁（取霜） 轻粉（真者）二味等分为末，敷于疮上，二、三日即痂脱而落。

&emsp;&emsp;又武定侯方，用雄黄钱半，杏仁三十粒去皮，轻粉一钱，同为末，用雄猪胆汁调敷之。

&emsp;&emsp;二、三日即愈，百发百中，天下第一方。

&emsp;&emsp;治火眼暴赤疼痛，热在肤腠，浅而易解者，用此点之，数次可愈。若热由内发，火在阴分者，不宜外用凉药，非惟不能去内热，而且以闭火邪也。用鸡子一枚，开一小窍，单取其清，盛以瓷碗，外用黄连一钱，研为粗末，掺于鸡子清上，用箸彻底速打数百，使成浮沫，约得半碗许，即其度矣。安放少顷，用箸拨开浮沫，倾出清汁，用点眼 ，勿得紧闭眼胞，挤出其药，必热泪涌出，数次即愈。内加冰片少许尤妙。若鸡子小而清少者，加水二、三匙同打亦可。

&emsp;&emsp;治赤目肿痛，翳障诸疾。

&emsp;&emsp;天竺黄（择辛香者用） 海螵蛸（不必浸洗） 月石（各一两） 朱砂（飞） 炉甘石（片子者佳，淬童便七次，飞净，各八钱）

&emsp;&emsp;上为极细末，瓷瓶收贮。每用时旋取数分，研入冰片少许。诸目疾皆妙。若内外 障，取一钱许，加珍珠八厘，胆矾三厘。内珍珠须放豆腐中蒸熟用。若烂弦风眼，每一钱加铜绿、飞丹各八厘；如赤眼肿痛，每一钱加乳香、没药各半分。

&emsp;&emsp;治阳明胃火，牙根口舌肿疼不可当，先用此汤漱之，漱后敷以二香散，或仍服清胃等药以治其本。

&emsp;&emsp;北细辛（三钱） 生石膏（一两）

&emsp;&emsp;上二味，用水二碗，煎一碗，乘热频漱之。

&emsp;&emsp;治牙疳牙痛，口疮齿衄喉痹。

&emsp;&emsp;生石膏（一两） 月石（七钱） 冰片（三分） 僵蚕（一钱）

&emsp;&emsp;上为极细末，小瓷瓶盛贮，敷之吹之。

&emsp;&emsp;治口舌糜烂，及走马牙疳等证。

&emsp;&emsp;人中白（倍用之） 冰片（少许） 铜绿（用醋制者） 杏仁（二味，等分）

&emsp;&emsp;上为细末，敷患处。此方按之古法，有以人中白七分，与枯矾三分同用者。又有以蜜炙黄柏，与人中白等分，仍加冰片同用者，是皆可师之法，诸当随宜用之。

&emsp;&emsp;治喉痹。

&emsp;&emsp;月石 石膏（各一钱） 脑荷（五分） 胆矾（五分） 粉草（三分） 僵蚕（炒，五分） 冰片（一分） 皂角（炙烟尽，五分）

&emsp;&emsp;上为细末，用竹管频吹喉中。加牛黄五分更佳。

&emsp;&emsp;治牙根肿痛。

&emsp;&emsp;丁香 川椒（取红，等分） 冰片（少许）

&emsp;&emsp;上为末，敷痛处。如无川椒，以荜茇代之亦可。

&emsp;&emsp;治牙痛牙伤，胃火糜肿，久之牢牙固齿。

&emsp;&emsp;锦纹大黄（炒微焦） 杜仲（炒半黑，各十两） 青盐（四两）

&emsp;&emsp;上为末，每日清晨擦漱，火盛者咽之亦可。

&emsp;&emsp;朱砂 雄黄 银朱（各三分，同研） 大枫子 木鳖子（各三个）

&emsp;&emsp;上将大枫、木鳖先捣碎，乃入前三味拌匀，外以干艾铺卷成筒，约长二寸许足矣。凡熏时，须将全身疥痂悉行抓破，熏之始效。后五、六日，复熏一筒，无不悉愈。

&emsp;&emsp;猪板油（半斤） 黄占（二两） 轻粉（三钱） 水银（三钱） 冰片（三分）先将水银、轻粉同研细，俟猪油熬熟，去滓，先下黄占熔化，后入末药，搅匀收贮，以水浸二、三时，令出火毒。用竹纸摊贴，觉热即换，轻者即愈，重者不过旬日。

&emsp;&emsp;治头发生虱，及诸疮之有虫者。

&emsp;&emsp;用银朱四、五分，揩擦浓纸上，点着，置一干碗中，上用一湿碗露缝覆之，其烟皆着于湿碗之上，乃用纸揩擦发中，覆以毡帽，则虮虱皆尽矣。此烟以枣肉和捻作饼，或作丸，或擦于猪鸡熟肝之间，用点诸疮癣之有虫者。及虫蚀肛门者，以绵裹枣丸纳肛门中一宿，无不神效，须留绵带在外，以便出之。

&emsp;&emsp;治风寒湿毒之气留滞经络，而为痛为肿不能散者。

&emsp;&emsp;五月五日取东引桃枝，去皮，两头削如鸡子尖样，长一、二寸许。针时以针向灯上点着，随用纸三、五层，或布亦可，贴盖患处，将热针按于纸上，随即念咒三遍，病深者再燃再刺之，立愈。咒曰∶天火地火，三昧真火，针天天开，针地地裂，针鬼鬼灭，针人人得长生，百命消除，万病消灭。吾奉太上老君急急如律令。

&emsp;&emsp;又雷火针新方，乃以药为针者，其法更妙。

&emsp;&emsp;白芷 独活 川芎 细辛 牙皂 穿山甲（炮，倍用） 丁香 枳壳 松香 雄黄 乳香没药 杜仲 桂枝（各一钱） 硫黄（二钱） 麝香（不拘） 熟艾（二、三两）

&emsp;&emsp;上捣为粗末，和匀，取艾铺底，掺药于上，用上好皮纸卷筒，先须用线绊约两头，防其伸长，然后加纸再捍，务令极实，粗如鸡子尖样，是其度也。乃用鸡子清尽刷外层，卷而裹之，阴干。用法如前。一方有巴豆仁八分，斑蝥三钱，去头、足、翅用。

&emsp;&emsp;治疥疮，搽上即愈。癣疮亦妙。

&emsp;&emsp;松香（一钱） 水银 硫黄 枯矾（各二钱） 樟脑（各二钱，此或一钱） 麻油上先将松香、水银加麻油少许，研如糊，后入三味，研细如膏，擦之神效。

&emsp;&emsp;（附录）猪胰（一具，去油，勿经水） 花椒（三钱）

&emsp;&emsp;上用好酒温热，将二味同浸二、三日，取胰，不时擦手，微火烘之，自愈。

&emsp;&emsp;又方∶用白砒三钱，打如豆粒，以麻油一两熬砒至黑，去砒用油擦手，微火烘之，不过二、三次即愈。

&emsp;&emsp;又方∶用葱五、六根，椎破，再用花椒一把，同入瓷瓦罐中，入醋一碗，后以滚汤冲入，熏洗数次即愈。

&emsp;&emsp;又方∶用谷树叶煎汤温洗，以火烘干，随用柏白油擦之，再以火烘干，少顷又洗又烘，如此日行三次，不过三、五日即愈。

&emsp;&emsp;擦治杨梅风毒溃烂危恶，多年不愈者，经验神方。

&emsp;&emsp;黄柏 黄连（各一钱） 川大黄（五分，三味另研） 雄璜 胆矾 青黛 儿茶 铜青（各三分）轻粉 枯矾（各四分） 大枫子（去油，取净霜五分，黑者勿用） 珍珠（一分半，生用） 冰片（一分）半，二味另研） 人言（人壮者七厘，弱者半分，中者六厘）

&emsp;&emsp;上十四味为极细末，分作三分，每分约一钱八分。

&emsp;&emsp;另为末。若疮重而人壮能食者，每分用五分；人弱不起者，每分用三分；中者四分。以末入前药各分内研匀。

&emsp;&emsp;水银 人健者，每分用一两，或八、九钱；中者，或五、六钱；卧床不起而极弱者，只可用三钱，决不可再多矣。

&emsp;&emsp;上先将麻、汞并前药各一分，俱入盏内，再入真芝麻油少许，用手指研开，务使汞药混为一家，渐次增油，久研，以不见汞星为度，大约如稀糊可矣。一、擦法∶用此药擦手足四腕动脉处，每药一分，务分擦三日，每日早晚各擦一次，每次以六、七百数为度，擦完用布包之。擦药时，凡周身略有破伤处，俱用无麝膏药贴之，膏药须浓摊，每二日一换，换时不可经风，常须避帐幔中，冬月须用浓被暖炕，他时亦须常暖，南方则多用被褥盖垫可也。擦至七日，毒必从齿缝中发出，口吐臭涎。若口齿破烂出血，但用甘草、蜂房煎汤，候冷漱解，不可咽下。轻者只以花椒汤漱之亦可。擦处必皮破，不可畏疼而少擦也。忌盐十余日，多更好，并鱼腥、生冷、沙气、发风等物一个月，尤忌房事。外如牛肉、烧酒、团鱼之类，须忌二、三年。惟荞麦面、羊肉则终身忌之。治杨梅疮初发者，五六日可愈。但每分用汞四、五钱足矣。若治蛀干疳疮，或咽喉溃烂，或遍身牛皮疮癣，俱照前中治法。若治久烂 疮，烂处难擦，则擦脚心，俱照前中治法，亦布包贴膏如前。一、自擦起之日，即当服后败毒散，至七日后，发口则止。

&emsp;&emsp;（随前水银膏）当归 川芎 生地 熟地 芍药 牛膝 防风 荆芥 白芷 防己 忍冬 桔梗 羌活独活 白鲜皮 薏仁 连翘 木通 陈皮 粉草 黄柏 知母 栀子 黄连上每帖加土茯苓干者四两，鲜者须半斤，用水六碗，煎三碗，分三次，每日早、午、晚各服一碗。上方后四味，须察其人阴阳寒热，酌而用之。

&emsp;&emsp;按∶上水银膏方，凡用此者，其于筋骨经络无处不到，既能追毒，亦善杀虫。若用治大麻风证，必有奇效，但未经试，故表诸此，以俟后人试用之。或于大风条择煎剂之相宜者同用尤妙。倘获济人，其幸多矣。

&emsp;&emsp;黄占（五两） 飞丹 铅粉（各四两） 轻粉 乳香 没药（各二钱） 冰片（三分） 麻油（春夏二两，秋冬三两）

&emsp;&emsp;上先将占油煎五、六沸，下乳、没，再二、三服，下轻粉，随下丹粉，槐柳枝搅十余沸，取起冷定，后下冰片搅匀，瓶盛，浸水中一宿出火毒。先以苦茶洗疮净，将膏用薄油纸刺孔浓摊，间日番背面贴之，三日一换，三贴即可愈。

&emsp;&emsp;治湿烂诸疮，肉平不敛，及诸疮毒内肉既平，而口有不收者，皆宜用此，最妙。

&emsp;&emsp;滑石（飞，一两） 赤石脂（飞，五钱） 粉甘草（三钱）

&emsp;&emsp;上为末，干掺，或用麻油调敷。或加枯矾一钱，痒者极宜。若痒甚者必有虫，先用水银三、四钱，同松香二钱研匀后，拌前药和匀敷之。

