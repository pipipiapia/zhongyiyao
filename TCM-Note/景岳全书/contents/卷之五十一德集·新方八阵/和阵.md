## 和阵


&emsp;&emsp;治肺肾虚寒，水泛为痰，或年迈阴虚，血气不足，外受风寒，咳嗽呕恶，多痰喘急等证，神效。

&emsp;&emsp;当归（二钱） 熟地（三、五钱） 陈皮（一钱半） 半夏（二钱） 茯苓（二钱） 炙甘草（一钱）水二钟，生姜三、五、七片，煎七、八分，食远温服。如大便不实而多湿者，去当归，加山药；如痰盛气滞，胸胁不快者，加白芥子七、八分；如阴寒盛而嗽不愈者，加细辛五、七分；如兼表邪寒热者，加柴胡一、二钱。

&emsp;&emsp;治风寒咳嗽，及非风初感，痰滞气逆等证。

&emsp;&emsp;陈皮（一钱半） 半夏（二、三钱） 茯苓（二钱） 甘草（一钱） 杏仁（一钱，去皮尖，切） 白芥子（五、七分，老年气弱者不用）水一钟半，加生姜三、五、七片，煎七分，食远服。凡外感风邪咳嗽而寒气盛者，多不易散，宜加北细辛七、八分或一钱；若冬月严寒邪甚者，加麻黄、桂枝亦可；若风胜而邪不甚者，加防风一钱，或苏叶亦可；若头痛鼻塞者，加川芎、白芷、蔓荆子皆可；若兼寒热者，加柴胡、苏叶；若风邪咳嗽不止，而兼肺胃之火者，加黄芩一、二钱，甚者再加知母、石膏，所用生姜，只宜一片；凡寒邪咳嗽痰不利者，加当归二、三钱，老年者尤宜；若气血不足者，当以金水六君煎与此参用；凡非风初感，痰胜而气不顺者，加藿香一钱五分；兼胀满者，加浓朴一钱，暂开痰气，然后察其寒热虚实而调补之。若气虚猝倒，及气平无痰者，皆不可用此。

&emsp;&emsp;治胃寒生痰，恶心呕吐，胸膈满闷嗳气。

&emsp;&emsp;干姜（炒，一、二钱） 砂仁（四、五分） 陈皮 半夏 茯苓（各一钱半） 甘草（炙，七分）水一钟半，煎七分，不拘时温服。

&emsp;&emsp;治痰饮水气停蓄心下，呕吐吞酸等证。

&emsp;&emsp;猪苓（一钱半） 白术（一、二钱） 泽泻（一钱半） 陈皮（一钱） 半夏（二、三钱） 茯苓（一钱半） 炙甘草（八分） 干姜（炒黄，一、二钱）水一钟半，煎服。如肝肾兼寒者，加肉桂一、二钱。

&emsp;&emsp;治寒湿伤脾，霍乱吐泻，及痰饮水气，胃脘不清，呕恶胀满腹痛等证。此即平胃散之变方也。凡呕吐等证，多有胃气虚者，一闻苍术之气，亦能动呕，故以干姜代之。

&emsp;&emsp;陈皮 浓朴（各一钱半） 干姜（炮，一、二钱） 炙甘草（一钱）水一钟半，煎七分，温服。此方凡藿香、木香、丁香、茯苓、半夏、扁豆、砂仁、泽泻之类，皆可随宜增用之。若胸腹有滞而兼时气寒热者，加柴胡。

&emsp;&emsp;治气逆食滞胀痛等证。

&emsp;&emsp;陈皮（一钱五分） 木香（七分或一钱） 藿香（一钱五分） 香附（二钱） 枳壳（一钱五分） 泽泻（二钱）乌药（二钱） 浓朴（一钱）水一钟半，煎七分，热服。如食滞者，加山楂、麦芽各二钱；如寒滞者，加焦干姜、吴茱萸、肉桂之属；如气逆之甚者，加白芥子、沉香、青皮、槟榔之属；如呕而兼痛者，加半夏、丁香之属；如痛在小腹者，加小茴香；如兼疝者，加荔枝核，煨熟捣碎，用二、三钱。

&emsp;&emsp;治饮食留滞积聚等证。

&emsp;&emsp;陈皮（一、二钱） 枳实（一钱） 砂仁（五分） 山楂（二钱） 麦芽（二钱） 浓朴（一钱半） 泽泻（一钱半）水一钟半，煎七、八分，食远温服。胀甚者，加白芥子；胃寒无火或恶心者，加炮干姜一、二钱；疼痛者，加木香、乌药、香附之类；多痰者，加半夏。

&emsp;&emsp;治胸膈胀闷，或妇人胎气滞满等证。

&emsp;&emsp;陈皮（一钱五分） 山楂（二钱） 茯苓（一钱半） 浓朴（一钱五分） 甘草（五分） 扁豆（炒，二钱）水一钟半，加生姜三、五片，煎服。如呕者，加半夏一、二钱；如胀满气不顺者，加砂仁七、八分；如火郁于上者，加焦栀子一、二钱；如妇人气逆血滞者，加紫苏梗、香附之属；如寒滞不行者，加干姜、肉桂之属。

&emsp;&emsp;方在寒阵五。

&emsp;&emsp;治小水不利，湿滞肿胀，不能受补等证，此方主之。

&emsp;&emsp;茯苓（二、三钱） 泽泻（二、三钱） 薏仁（二钱） 猪苓（二、三钱） 枳壳（一钱） 浓朴（一钱）水一钟半，煎七、八分，食前服。如阴虚水不能达者，加生地、牛膝各二钱；如黄胆者，加茵陈二钱；如无内热而寒滞不行者，加肉桂一钱。

&emsp;&emsp;治暴怒伤肝，气逆胀满阴滞等证。如兼肝火者，宜用化肝煎。

&emsp;&emsp;陈皮 半夏 浓朴 茯苓（各一钱半） 苏叶 芍药（各一钱） 砂仁（七分）水一钟半，加生姜三、五片，煎服。如胁肋胀痛，加白芥子一钱；如胸膈气滞，加枳壳、香附、藿香之属。

&emsp;&emsp;治肝强脾弱，气泄湿泄等证。

&emsp;&emsp;白术（炒，二钱或三钱） 苍术（米泔浸，炒，一、二钱） 芍药（炒黄，二钱） 陈皮（炒，一钱五分） 炙甘草（一钱） 茯苓（一、二钱） 浓朴（姜汤炒，一钱） 木香（六、七分） 干姜（炒黄，一、二钱）泽泻（炒，一钱半）水一钟半，煎七分，食远服。

&emsp;&emsp;治三焦壅滞，胸膈胀满，气道不清，小水不利，年力未衰，通身肿胀，或肚腹单胀，气实非水等证。

&emsp;&emsp;枳壳（二钱） 浓朴（一钱半） 大腹皮（一、二钱） 白芥子（五、七分或一、二钱） 萝卜子（生捣，一钱，如中不甚胀，能食者，不必用此） 茯苓（连皮用，二、三钱） 泽泻（二、三钱） 陈皮（一钱）水一钟半，煎七分，食远温服。如内热多火，小水热数者，加栀子、木通各一、二钱；如身黄，小水不利者，加茵陈二钱；如小腹胀满，大便坚实不通者，加生大黄三、五钱；如肝滞胁痛者，加青皮；如气滞胸腹疼痛者，加乌药、香附；如食滞者，加山楂、麦芽。

&emsp;&emsp;治诸虫上攻，胸腹作痛。

&emsp;&emsp;青皮（一钱） 小茴香（炒，一钱） 槟榔 乌药（各一钱半） 细榧肉（三钱，敲碎） 吴茱萸（一钱）乌梅（二个） 甘草（八分） 朱砂 雄黄（各五分，俱为极细末）

&emsp;&emsp;上将前八味，用水一钟半，煎八分，去 ，随入后二味，再煎三、四沸，搅匀，徐徐服之。如恶心作吐，加炒干姜一、二钱，或先啖牛肉脯少许，俟一茶顷，顿服之更妙。

&emsp;&emsp;治气滞寒滞诸痛。

&emsp;&emsp;木香 沉香 泽泻 乌药 陈皮 丁香 小茴香 香附（酒炒） 荔核（煨焦，各等分） 皂角（微火烧烟尽）为末，酒糊丸。弹子大者，磨化服；丸桐子大者，汤引下。 疝之属，温酒下。

&emsp;&emsp;治食积痞满，及小儿腹大胀满，时常疼痛，脾胃不和等证。此方较之枳术丸，其效如神。

&emsp;&emsp;白术（二两，面炒） 赤芍药（二两，酒炒） 枳实（一两，面炒） 陈皮（一两）荷叶汤煮黄老米粥为丸，桐子大。米饮或滚白汤任下百余丸。如脏寒，加干姜炒黄者五钱或一、二两；如脾胃气虚，加人参一、二两。

&emsp;&emsp;治寒湿在脾，泄泻久不能愈者。

&emsp;&emsp;云苓（四两） 白芍药（炒黄，四两） 炙甘草（一两） 川椒（去闭口者，炒去汗） 小茴香（炒，各（一两） 浓朴（三两，姜汁炒） 真茅山苍术（八两，米泔浸一宿，切，炒。如无，即以好白术代之）破故纸（酒浸二日，晒干，炒香，四两）

&emsp;&emsp;上为末，糯米糊为丸，桐子大。每食远清汤送下七、八十丸。

&emsp;&emsp;消痰热，润肺止咳，或肺痈肺痿，乃治标之妙剂。

&emsp;&emsp;贝母一两为末，用砂糖或蜜和丸，龙眼大。或噙化，或嚼服之。若欲劫止久嗽，每贝母一两，宜加百药煎、蓬砂、天竺黄各一钱佐之尤妙。如无百药煎，即醋炒文蛤一钱亦可，或粟壳亦可酌用。若治肺痈，宜加白矾一钱，同贝母丸服如前，最妙。

&emsp;&emsp;治一切停痰积饮，吞酸呕酸，胸胁胀闷疼痛等证。

&emsp;&emsp;半夏（制，二两） 白芥子（二两） 干姜（炒黄，一两） 猪苓（二两） 炙甘草（五钱） 陈皮（四两，切碎，用盐二钱入水中拌浸一宿，晒干）

&emsp;&emsp;上为末，汤浸蒸饼为丸，绿豆大。每服一钱许，滚白汤送下。如胸胁疼痛者，加台乌药二两。

&emsp;&emsp;治胸胁胃脘逆气难解，疼痛呕哕胀满，痰饮膈噎，诸药不效者，惟此最妙。

&emsp;&emsp;丁香 白豆蔻（或砂仁亦可）二味等分为末。清汤调下五、七分，甚者一钱，日数服不拘。若寒气作痛者，姜汤送下。

