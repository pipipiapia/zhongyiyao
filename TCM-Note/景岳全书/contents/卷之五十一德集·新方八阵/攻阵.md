## 攻阵


&emsp;&emsp;此方可代瓜蒂、三圣散之属。凡邪实上焦，或痰或食，或气逆不通等证，皆可以此法吐之。

&emsp;&emsp;用萝卜子捣碎，以温汤和搅，取淡汤徐徐饮之，少顷即当吐出。即有吐不尽者，亦必从下行矣。又法，以萝卜子为末，温水调服一匙，良久吐涎沫愈。

&emsp;&emsp;一法，用盐少许，于热锅中炒红色，乃入以水，煮至将滚未滚之际，搅匀，试其滋味稍淡，乃可饮之。每用半碗，渐次增饮，自然发吐，以去病为度而止。一法，凡诸药皆可取吐，但随证作汤剂，探而吐之，无不可也。

&emsp;&emsp;亦名八仙丹。治诸积不行。凡血凝气滞，疼痛肿胀，虫积结聚 坚，宜此主之。此丸去病捷速，较之硝、黄、棱、莪之类过伤脏气者，大为胜之。

&emsp;&emsp;巴霜（去皮膜，略去油，一钱半） 生附子（切，略炒燥，二钱） 皂角（炒微焦，二钱） 轻粉（一钱） 丁香 木香 天竺黄（各三钱） 朱砂（二钱为衣）

&emsp;&emsp;上为末，醋浸蒸饼为丸，萝卜子大，朱砂为衣。欲渐去者，每服五、七丸。欲骤行者，每服一、二十丸。用滚水，或煎药，或姜、醋、茶、蜜、茴香、史君煎汤为引送下。若利多不止，可饮冷水一、二口即止。盖此药得热则行，得冷则止也。如治气湿实滞鼓胀，先用红枣煮熟，取肉一钱许，随用七、八丸，甚者一、二十丸，同枣肉研烂，以热烧酒加白糖少许送下。如治虫痛，亦用枣肉加服，止用清汤送下。

&emsp;&emsp;治胸腹疼痛胀满，及食积气积血积，气疝血疝，邪实秘滞痛剧等证。此方借些陈皮 浓朴 木香 乌药 白芥子 草豆蔻 三棱 蓬术（煨） 干姜 牙皂（炒断烟）泽泻（各三钱）

&emsp;&emsp;以上十一味俱为细末。

&emsp;&emsp;巴豆（用滚汤泡去皮心膜，称足一钱，用水一碗，微火煮至半碗，将巴豆捞起，用乳钵研极细，仍将前汤搀入研匀，然后量药多寡，入蒸饼浸烂捣丸，前药如绿豆大。每用三分，或五分，甚者一钱。）

&emsp;&emsp;上随证用汤引送下。凡伤食停滞，即以本物汤下；妇人血气痛，红花汤或当归汤下；气痛，陈皮汤；疝气，茴香汤；寒气，生姜汤；欲泻者，用热姜汤送下一钱。未利，再服。利多不止，用冷水一、二口即止。

&emsp;&emsp;治坚顽食积停滞肠胃，痛剧不行等证。

&emsp;&emsp;木香 山楂 麦芽 皂角 丁香 乌药 青皮 陈皮 泽泻（各五钱） 巴霜（一钱）

&emsp;&emsp;上共为末，用生蒜头一两研烂，加熟水取汁，浸蒸饼捣丸，绿豆大。每服二、三十丸，随便用汤引送下。如未愈，徐徐渐加用之。

&emsp;&emsp;治诸虫积胀痛黄瘦等病。

&emsp;&emsp;芜荑 雷丸 桃仁 干漆（炒烟尽） 雄黄（微炒） 锡灰 皂角（烧烟尽） 槟榔 使君子（各等分） 轻粉（减半） 细榧肉（加倍）汤浸蒸饼为丸，绿豆大。每服五、七分，滚白汤下，陆续服之。如虫积坚固者，加巴豆霜与轻粉同。

&emsp;&emsp;治一切阳邪积滞。凡气积血积，虫积食积，伤寒实热秘结等证，但各为汤引，随宜送下，无往不利。

&emsp;&emsp;川大黄（锦纹者，一斤） 牙皂角（炒微黄，一两六钱）

&emsp;&emsp;上为末，用汤浸蒸饼捣丸，绿豆大。每用五分，或一钱，或二、三钱，酌宜用引送下，或用蜜为丸亦可。

