## 散阵


&emsp;&emsp;一为水数，从寒散也。凡感四时不正之气，或为发热，或为寒热，或因劳因怒，或妇人热入血室，或产后经后因冒风寒，以致寒热如疟等证，但外有邪而内兼火者，须从凉散，宜此主之。

&emsp;&emsp;柴胡（二、三钱） 黄芩（一钱半） 芍药（二钱） 生地（一钱半） 陈皮（一钱半） 甘草（八分）水一钟半，煎七、八分，温服。如内热甚者，加连翘一、二钱随宜；如外邪甚者，加防风一钱佐之；如邪结在胸而痞满者，去生地，加枳实一、二钱；如热在阳明而兼渴者，加天花粉或葛根一、二钱；热甚者，加知母、石膏亦可。

&emsp;&emsp;二为火数，从温散也。凡遇四时外感，或其人元气充实，脏气素平无火，或时逢寒胜之令，本无内热等证者，皆不宜妄用凉药，以致寒滞不散，则为害非浅，宜此主之。

&emsp;&emsp;陈皮（一钱半） 半夏（二钱） 细辛（一、二钱） 浓朴（一钱半） 生姜（三、五、七片） 柴胡（一钱半，或二、三钱） 甘草（八分）水一钟半，煎七、八分，温服。如邪盛者，可加羌活、白芷、防风、紫苏之属，择而用之；如头痛不止者，加川芎一、二钱；如多湿者，加苍术；如阴寒气胜，必加麻黄一、二钱，或兼桂枝，不必疑也。

&emsp;&emsp;三为木数，从肝经血分也。凡人素禀阴分不足，或肝经血少，而偶感风寒者，或感邪不深，可兼补而散者，或病后产后感冒，有不得不从解散，而血气虚弱不能外达者，宜此主之。

&emsp;&emsp;柴胡（二、三钱） 芍药（一钱半） 炙甘草（一钱） 陈皮（一钱） 生姜（三、五片） 当归（二钱。溏泄者，易以熟地）水一钟半，煎七、八分，温服。如微寒咳呕者，加半夏一、二钱。

&emsp;&emsp;四为金数，从气分也。凡人元气不足，或忍饥劳倦，而外感风寒，或六脉紧数微细，正不胜邪等证，必须培助元气，兼之解散，庶可保全，宜此主之。若但知散邪，不顾根本，未有不元气先败者，察之，慎之！柴胡（一、二、三钱） 炙甘草（一钱） 生姜（三、五、七片） 当归（二、三钱，泻者少用） 人参（二、三钱或五、七钱，酌而用之）水二钟，煎七、八分，温服。如胸膈滞闷者，加陈皮一钱。

&emsp;&emsp;五为土数，从脾胃也。脾土为五脏之本，凡中气不足而外邪有不散者，非此不可。此与四柴胡饮相表里，但四柴胡饮止调气分，此则兼培血气以逐寒邪，尤切于时用者也，神效不可尽述。凡伤寒疟疾痘疮，皆所宜用。

&emsp;&emsp;柴胡（一、二、三钱） 当归（二、三钱） 熟地（三、五钱） 白术（二、三钱） 芍药（钱半，炒用）炙甘草（一钱） 陈皮（酌用，或不必用）水一钟半，煎七分，食远热服。寒胜无火者，减芍药，加生姜三、五、七片，或炮干姜一、二钱，或再加桂枝一、二钱则更妙；脾滞者，减白术；气虚者，加人参随宜；腰痛者，加杜仲；头痛者，加川芎；劳倦伤脾阳虚者，加升麻一钱。

&emsp;&emsp;凡外感风寒，发热恶寒，头疼身痛， 疟初起等证，凡血气平和，宜从平散者，此方主之。

&emsp;&emsp;柴胡（一、二、三钱） 防风（一钱） 陈皮（一钱半） 芍药（二钱） 甘草（一钱） 生姜（三、五片）水一钟半，煎七、八分，热服。如头痛者，加川芎一钱；如热而兼渴者，加葛根一、二钱；如呕恶者，加半夏一钱五分；如湿胜者，加苍术一钱；如胸腹有微滞者，加浓朴一钱；如寒气胜而邪不易解者，加麻黄一、二、三钱，去浮沫服之，或苏叶亦可。

&emsp;&emsp;治伤寒瘟疫阴暑疟疾，凡阴寒气胜而邪有不能散者，非此不可。无论诸经四季，凡有是证，即宜是药，勿谓夏月不可用也。不必浓盖，但取津津微汗透彻为度。此实麻黄桂枝二汤之变方，而其神效则大有超出二方者，不可不为细察。

&emsp;&emsp;官桂（一、二钱） 当归（三、四钱） 炙甘草（一钱） 陈皮（随宜用，或不用亦可） 麻黄（二、三钱）水一钟半，加生姜五、七片或十片，煎八分，去浮沫，不拘时服。若阴气不足者，加熟地黄三、五钱；若三阳并病者，加柴胡二、三钱；若元气大虚，阴邪难解者，当以大温中饮更迭为用。

&emsp;&emsp;凡患阳虚伤寒，及一切四时劳倦寒疫阴暑之气，身虽炽热，时犹畏寒，即在夏月，亦欲衣披覆盖，或喜热汤，或兼呕恶泄泻，但六脉无力，肩背怯寒，邪气不能外达等证，此元阳大虚，正不胜邪之候。若非峻补托散，则寒邪日深，必致不救，温中自可散寒，即此方也。服后畏寒悉除，觉有躁热，乃阳回作汗佳兆，不可疑之畏之。此外，凡以素禀薄弱之辈，或感阴邪时疫，发热困倦，虽未见如前阴证，而热邪未甚者，但于初感时，即速用此饮，连进二、三服，无不随药随愈，真神剂也。此方宜与理阴煎、麻桂饮相参用。

&emsp;&emsp;熟地（三、五、七钱） 冬白术（三、五钱） 当归（三、五钱，如泄泻者，不宜用，或以山药代之） 人参（二、三钱，甚者一两，或不用亦可） 炙甘草（一钱） 柴胡（二、三、四钱） 麻黄（一、二、三钱） 肉桂（一、二钱） 干姜（炒熟，一、二钱，或用煨生姜三、五、七片亦可）水二钟，煎七分，去浮沫，温服，或略盖取微汗。如气虚，加黄 二、三钱；如寒甚阳虚者，加制附子一、二钱；头痛，加川芎或白芷、细辛；阳虚气陷，加升麻；如肚腹泄泻，宜少减柴胡，加防风、细辛亦可。尝见伤寒之治，惟仲景能知温散，如麻黄、桂枝等汤是也；亦知补气而散，如小柴胡之属是也。至若阳根于阴，汗化于液，从补血而散，而云腾致雨之妙，则仲景犹所未及，故予制此方，乃邪从营解第一义也，其功难悉，所当深察。

&emsp;&emsp;治伤风兼寒，咳嗽发热，痞满多痰等证。

&emsp;&emsp;柴胡（二、三钱） 陈皮（一钱半） 半夏（二钱） 茯苓（二钱） 甘草（一钱） 生姜（三、五、七片）水一钟半，煎七分，食远温服。如寒胜者，加细辛七、八分；如风胜气滞者，加苏叶一钱五分；如冬月寒甚者，加麻黄一钱五分；气逆多嗽者，加杏仁一钱；痞满气滞者，加白芥子五、七分。

&emsp;&emsp;治伤寒表邪未解，外内俱热，泻痢烦渴喜冷，气壮脉滑数者，宜此主之。及疟痢并行，内热去血，兼表邪发黄等证。

&emsp;&emsp;柴胡（二、三钱） 黄芩 栀子 泽泻 木通（各二钱） 枳壳（一钱五分）水二钟，煎八分，温服。如疟痢并行，鲜血纯血者，加芍药二钱，甘草一钱；如湿胜气陷者，加防风一钱。

&emsp;&emsp;治风湿发黄，发热身痛，脉紧，表里俱病，小水不利，中寒泄泻等证。

&emsp;&emsp;柴胡（二、三钱） 猪苓 茯苓 泽泻（各二钱） 白术（二、三钱） 肉桂（一、二、三钱）水一钟半，煎服。如寒邪胜者，加生姜三、五片；如汗出热不退者，加芍药一、二钱。

&emsp;&emsp;治阳明温热，表邪不解等证。

&emsp;&emsp;柴胡（二钱） 石膏（三钱） 黄芩（二钱） 麦冬（二钱） 细甘草（七分）水一钟半，加竹叶二十片，煎服。

&emsp;&emsp;治阳明温暑时证，大热大渴，津液枯涸，阴虚不能作汗等证。

&emsp;&emsp;当归（三、五钱） 干葛（二、三钱）水二钟，煎一钟，以冷水浸凉，徐徐服之，得汗即解。

&emsp;&emsp;方在因阵十八。

&emsp;&emsp;治瘟毒表里俱热。

&emsp;&emsp;治伤寒阴邪初感等证。此方宜用于仓卒之时，其有质强而寒甚者俱可用。

&emsp;&emsp;麻黄 炙甘草（各一两） 雄黄（二钱）

&emsp;&emsp;上为细末。每服一钱，热酒下，即汗。或加川芎二钱。

&emsp;&emsp;发散外感瘟疫痈毒等证。

&emsp;&emsp;白犀角 麻黄（去节） 山茨菇 玄明粉 血竭 甘草（各一钱） 雄黄（八分）

&emsp;&emsp;上共为末，用老姜汁拌丸，如枣核大，外以红枣去核，将药填入枣内，用薄纸裹十五层，入砂锅内炒令烟尽为度，取出去枣肉，每药一钱，入冰片一分，麝香半分，研极细，瓷罐收贮。用时以角簪蘸麻油粘药点眼大角。轻者只点眼角，重者仍用些须吹鼻，男先左，女先右，吹点皆同。如病甚者，先吹鼻，后点眼。点后蜷足坐起，用被齐项暖盖半炷香时，自当汗出邪解。如汗不得出，或汗不下达至腰者不治。

&emsp;&emsp;又一制法，将前药用姜汁拌作二丸，以乌金纸两层包定，外捣红枣肉如泥，包药外约半指浓，晒干，入砂锅内，再覆以砂盆，用盐泥固缝，但留一小孔以候烟色，乃上下加炭火，先文后武，待五色烟尽，取出去枣肉，每 过药一钱，止加冰片二分，不用麝香。忌生冷、面食、鱼腥、七情。

&emsp;&emsp;上药，凡伤寒瘟疫，及小儿痘毒壅闭，痈毒，吼喘，及阴毒冷气攻心，或妇人吹乳，或眼目肿痛，鼻壅闭塞，并皆治之。

&emsp;&emsp;治营虚不能作汗，及真阴不足，外感寒邪难解者，此神方也。如大便多溏者，以冬术代当归亦佳。

&emsp;&emsp;当归（一两） 柴胡（五钱） 炙甘草（八分）水一钟半，煎服。或加生姜三、五片。或加陈皮一钱。或加人参。

