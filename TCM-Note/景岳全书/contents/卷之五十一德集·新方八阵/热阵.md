## 热阵


&emsp;&emsp;治元阳虚脱，危在顷刻者。

&emsp;&emsp;人参（一、二两） 制附子（二、三钱） 炙甘草（一、二钱） 炮干姜（二、三钱）水二钟，武火煎七、八分，温服，徐徐饮之。

&emsp;&emsp;治阴阳将脱等证。

&emsp;&emsp;人参（一、二两或数钱） 制附子（二、三钱） 炮干姜（二、三钱） 炙甘草（一钱） 熟地（五钱，或一两） 当归身（三钱，如泄泻者，或血动者，以冬术易之，多多益善）水二钟，武火煎七、八分，温服。如肉振汗多者，加炙黄 四、五钱或一两，或冬白术三、五钱；如泄泻者，加乌梅二枚，或北五味二十粒亦可；如虚阳上浮者，加茯苓二钱；如肝经郁滞者，加肉桂二、三钱。

&emsp;&emsp;此理中汤之变方也。凡脾肾中虚等证，宜刚燥者，当用理中、六君之类；宜温润者，当用理阴、大营之类。欲知调补，当先察此。此方通治真阴虚弱，胀满呕哕，痰饮恶心，吐泻腹痛，妇人经迟血滞等证。又凡真阴不足，或素多劳倦之辈，因而忽感寒邪，不能解散，或发热，或头身疼痛，或面赤舌焦，或虽渴而不喜冷冻饮料，或背心肢体畏寒，但脉见无力者，悉是假热之证。若用寒凉攻之必死，宜速用此汤，照后加减以温补阴分，托散表邪，连进数服，使阴气渐充，则汗从阴达，而寒邪不攻自散，此最切于时用者也，神效不可尽述熟地（三、五、七钱或一、二两） 当归（二、三钱或五、七钱） 炙甘草（一、二钱） 干姜（炒黄色，一、二、三钱）或加肉桂（一、二钱）水二钟，煎七、八分，热服。此方加附子，即名附子理阴煎；再加人参，即名六味回阳饮。治命门火衰，阴中无阳等证。若风寒外感，邪未入深，但见发热身痛，脉数不洪，凡内无火证，素禀不足者，但用此汤加柴胡一钱半或二钱，连进一、二服，其效如神；若寒凝阴盛而邪有难解者，必加麻黄一、二钱，放心用之，或不用柴胡亦可，恐其清利也。此寒邪初感温散第一方，惟仲景独知此义。第仲景之温散，首用麻黄、桂枝二汤，余之温散，即以理阴煎及大温中饮为增减，此虽一从阳分，一从阴分，其迹若异，然一逐于外，一托于内，而用温则一也。学人当因所宜，酌而用之。若阴胜之时，外感寒邪，脉细恶寒，或背畏寒者，乃太阳少阴证也，加细辛一、二钱，甚者再加附子一、二钱，真神剂也。或并加柴胡以助之亦可。若阴虚火盛，其有内热不宜用温，而气血俱虚，邪不能解者，宜去姜、桂，单以三味加减与之，或只加人参亦可。若治脾肾两虚，水泛为痰，或呕或胀者，于前方加茯苓一钱半，或加白芥子五分以行之；若泄泻不止及肾泄者，少用当归，或并去之，加山药、扁豆、吴茱萸、破故纸、肉豆蔻、附子之属；若腰腹有痛，加杜仲、枸杞；若腹有胀滞疼痛，加陈皮、木香、砂仁之属。

&emsp;&emsp;治中气虚寒，为呕为泄者。

&emsp;&emsp;人参（一、二、三钱） 山药（炒，二钱） 白扁豆（炒，二、三钱） 炙甘草（一钱） 茯苓（二钱） 干姜（炒黄，一、二钱）水二钟，煎七分，食远温服。如嗳腐气滞者，加陈皮一钱，或砂仁四分；如胃中空虚觉馁者，加熟地三、五钱。

&emsp;&emsp;治中寒呕吐，吞酸泄泻，不思饮食，及妇人脏寒呕恶，胎气不安等证。

&emsp;&emsp;人参（一、二、三钱，或一两） 白术（炒，一、二钱，或一两） 扁豆（二钱，炒） 陈皮（一钱，或不用） 干姜（炒焦，一、二、三钱） 炙甘草（一钱） 当归（一、二钱，滑泄者勿用）水二钟，煎七分，食远温服。如下寒带浊者，加破故纸一钱；如气滞或兼胸腹痛者，加藿香、丁香、木香、白豆蔻、砂仁、白芥子之属；如兼外邪及肝肾之病者，加桂枝、肉桂，甚者加柴胡；如脾气陷而身热者，加升麻五、七分；如水泛为痰而胸腹痞满者，加茯苓一、二钱；如脾胃虚极，大呕大吐不能止者，倍用参术，仍加胡椒二、三分许，煎熟徐徐服之。

&emsp;&emsp;治脾胃虚寒，呕吐泄泻而兼湿者。

&emsp;&emsp;人参（二、三钱） 白术 茯苓（各二钱） 炙甘草（一钱） 干姜（炒黄，一、二钱）水一钟半，煎服。

&emsp;&emsp;治证同前而兼微滞者。

&emsp;&emsp;即前方加陈皮一钱。此即五味异功散加干姜也。

&emsp;&emsp;治脾肺胃气虚寒，呕吐咳嗽气短，小儿吐乳等证。

&emsp;&emsp;人参（三 五钱或倍之） 炙甘草（三、五分） 干姜（炮，五分或一、二钱，或用煨生姜三、五片）水一钟半，煎七、八分，徐徐服之。此方或陈皮，或荜茇，或茯苓，皆可酌而佐之。

&emsp;&emsp;治脾肾虚寒作泻，或甚至久泻，腹痛不止，冷痢等证。

&emsp;&emsp;熟地（三、五钱，或一两） 山药（炒，二钱） 白扁豆（炒，二钱） 炙甘草（一、二钱） 焦干姜（一、二、三钱） 吴茱萸（制，五、七分） 白术（炒，一、二、三钱）水二钟，煎七分，食远温服。泻甚者，加肉豆蔻一、二钱，面炒用，或破故纸亦可；气虚势甚者，加人参随宜用；阳虚下脱不固者，加制附子一、二、三钱；腹痛甚者，加木香七、八分，或加浓朴八分；滞痛不通者，加当归二、三钱；滑脱不禁者，加乌梅二个，或北五味子二十粒；若肝邪侮脾者，加肉桂一、二钱。

&emsp;&emsp;治生冷伤脾，泻痢未久，肾气未损者，宜用此汤以去寒湿，安脾胃。此胃关煎之佐者也。

&emsp;&emsp;浓朴（炒，一钱） 陈皮（炒，一钱） 山药（炒，二钱） 扁豆（炒，二钱） 炙甘草（七分） 猪苓（二钱）泽泻（二钱） 干姜（炒，一、二钱） 肉桂（一、二钱）水一钟半，煎服。如腹痛甚者，加木香三、五分，或吴茱萸亦可；如泻甚不止者，或破故纸，或肉豆蔻，皆可加用。

&emsp;&emsp;治气冷阴寒，或暴伤生冷致成泻痢，凡初起血气未衰，脾肾未败，或胀痛，或呕恶，皆宜先用此汤。此胃关煎表里药也，宜察虚实用之。其有寒湿伤脏，霍乱邪实者，最宜用此。

&emsp;&emsp;浓朴 陈皮 乌药（各一钱五分） 猪苓（二钱） 泽泻（二钱） 炙甘草（一钱） 干姜（炮，一、二钱）吴茱萸（制，五、七分）水一钟半，煎七分，食远温服。如气滞痛甚者，加木香五、七分，或砂仁亦可；如血虚多痛者，加当归二钱；如寒湿胜者，加苍术一钱半。

&emsp;&emsp;治脾肾虚寒，滑脱之甚，或泄痢不能止，或气虚下陷，二阴血脱不能禁者，无出此方之右。

&emsp;&emsp;人参（一两） 制附子（二钱） 干姜（炒黄，二钱） 炙甘草（一、二钱） 乌梅肉（五分或一钱，酌其味之微甚，随病患之意而用之。或不用此，即四味回阳饮也）

&emsp;&emsp;上为末，和匀，用水拌湿，蒸一饭顷，取起烘干，再为末。每服一、二钱，温汤调下。

&emsp;&emsp;治阴虚于下，格阳于上，则真阳失守，血随而溢，以致大吐大衄，六脉细脱，手足厥冷，危在顷刻而血不能止者，速宜用此，使孤阳有归，则血自安也。如治格阳喉痹上热者，当以此汤冷服。

&emsp;&emsp;熟地（一、二两） 牛膝（二钱） 炙甘草（一钱） 泽泻（一钱半） 肉桂（一、二钱） 制附子（五、七分，或一、二、三钱）水二钟，速煎服。如兼呕恶者，加干姜炒黄一、二钱；如气脱倦言而脉弱极者，宜速速多加人参，随宜用之。

&emsp;&emsp;治气逆不顺，呃逆呕吐，或寒中脾肾等证。

&emsp;&emsp;熟地（三、五钱） 茯苓（二钱） 扁豆（二钱） 干姜（炮） 丁香 陈皮（各一钱） 藿香（一钱五分）炙甘草（八分）水一钟半，煎七分，食远温服。中气寒甚者，加制附子；肝肾寒者，加吴茱萸、肉桂，或加当归。

&emsp;&emsp;治肝肾阴寒，小腹疼痛，疝气等证。

&emsp;&emsp;当归（二、三钱） 枸杞（三钱） 茯苓（二钱） 小茴香（二钱） 肉桂（一、二钱） 乌药（二钱） 沉香（一钱，或木香亦可）水一钟半，加生姜三、五片，煎七分，食远温服。如寒甚者，加吴茱萸、干姜；再甚者，加附子。

&emsp;&emsp;一名摄营煎。治脾虚不能摄血等证。凡忧思郁怒积劳，及误用攻伐等药，犯损脾阴，以致中气亏陷，神魂不宁，大便脱血不止，或妇人无火崩淋等证，凡兼呕恶，尤为危候，速宜用此，单救脾气，则统摄固而血自归源。此归脾汤之变方，其效如神。若犯此证而再用寒凉，则胃气必脱，无不即毙者。

&emsp;&emsp;白术（二、三钱） 当归（二钱） 山药（二钱） 炙甘草（一钱） 枣仁（钱半） 远志（制，三、五分） 干姜（炮，一、二、三钱） 莲肉（去心，炒，二十粒） 人参（随宜一、二钱，急者用一两）水二钟，煎服。如血未止，加乌梅二个，凡畏酸者不可用，或加地榆一钱半亦可；滑脱不禁者，加醋炒文蛤一钱；下焦虚滑不禁，加鹿角霜二钱为末，搅入药中服之；气虚甚者，加炙黄 二、三钱；气陷而坠者，加炒升麻五、七分，或白芷亦可；兼溏泄者，加补骨脂一钱炒用；阳虚畏寒者，加制附子一、二、三钱；血去过多，阴虚气馁，心跳不宁者，加熟地七、八钱，或一、二两。

&emsp;&emsp;治血气亏损，风寒湿三气乘虚内侵，筋骨历节痹痛之极，及痢后鹤膝风痛等症。

&emsp;&emsp;当归 枸杞 杜仲（各二钱） 熟地（三钱，或五钱） 牛膝 茯苓 芍药（酒炒） 肉桂（各一钱）北细辛（或代以独活） 白芷 炙甘草（各一钱） 附子（随宜一、二钱）水二钟，加生姜三片，煎服。如气虚者，加人参、白术随宜；风寒胜者，加麻黄一、二钱。此饮亦可浸酒，大约每药一斤，可用烧酒六、七升，浸十余日，徐徐服之。

&emsp;&emsp;治脾肾虚寒，飧泄 溏等证，或暴伤生冷，或受时气寒湿，或酒湿伤脾，腹痛作泄，或饮食失宜，呕恶痛泄，无火等证。

&emsp;&emsp;补骨脂（四两，酒炒） 吴茱萸（制，二两） 木香（二两） 干姜（四两，炒） 北五味（二两，或以肉豆蔻代之，面炒用。或用乌药亦可）汤浸蒸饼丸，桐子大。每服六、七十丸，甚者百余丸，滚白汤或人参汤，或米汤俱可下。腹痛多呕者，加胡椒二两更妙。

&emsp;&emsp;治生冷伤脾，初患泻痢，腹胀疼痛，凡年壮气血未衰，及寒湿食滞，凡宜和胃者，无不神效。此即佐关煎之偏裨也。

&emsp;&emsp;台乌药 吴茱萸（制） 干姜（炒黄） 苍术（炒，各二两） 木香 茯苓（各一两） 补骨脂（炒，四两）神曲糊丸，桐子大。每服七、八十丸，或百丸，滚白汤送下。

&emsp;&emsp;治阴寒呕吐泄泻，腹痛寒疝等证。

&emsp;&emsp;附子（制） 炮姜 胡椒 北五味（炒） 炙甘草（各一两） 白面（二两，炒熟）

&emsp;&emsp;上为末，和匀，入温汤捣丸，桐子大。每服一钱，随证用药引送下。

&emsp;&emsp;治脾胃虚寒，或饮食不化，或时多胀满泄泻，吞酸呕吐等证。此药随身常用甚妙。

&emsp;&emsp;人参（二两） 焦干姜（三钱）炼白蜜为丸，芡实大。常嚼服之。

&emsp;&emsp;治脾肾虚寒，不时易泻腹痛，阳痿怯寒等证。此即参附汤之变方也。

&emsp;&emsp;人参 制附子（各等分）炼白蜜丸，如绿豆大。每用滚白汤送下三、五分，或一钱。凡药饵不便之处，或在途次，随带此丹最妙。

&emsp;&emsp;治脾肾虚寒如五德丸之甚者。

&emsp;&emsp;熟地（八两） 制附子（四两） 肉豆蔻（面炒，二两） 焦姜 吴茱萸 补骨脂（酒炒） 荜茇（炒）五味子（炒，各二两） 粉甘草（炒，一两）炼白蜜为丸，或山药糊丸，如桐子大。每服六、七十丸、或百丸，滚白汤下。如气虚者，加人参，或二两，或四两，尤妙甚。

&emsp;&emsp;治诸虫积既逐而复生者，多由脏气虚寒，宜健脾胃以杜其源，此方主之。

&emsp;&emsp;人参（随宜用，无亦可） 白术（米泔浸炒） 当归（各四两） 芍药（酒炒焦） 茯苓 川椒（去合口者，炒出汗） 细榧肉 使君子（煨，取肉） 槟榔（各二两） 干姜（炮） 吴茱萸（汤炮一宿，炒，各一两）

&emsp;&emsp;上为末，神曲糊为丸，桐子大。每服五、七十丸，或百丸，饥时白汤下。如脏寒者，加制附子一、二两；脏热者，加黄连一、二两。

&emsp;&emsp;治饮食偶伤，或吐或泻，胸膈痞闷，或胁肋疼痛，或过用克伐等药，致伤脏气，有同前证而脉无力，气怯神倦者，速宜用此，不得因其虚痞虚胀而畏用白术，此中虚实之机，贵乎神悟也。若痛胀觉甚者，即以此煎送神香散最妙。若用治寒湿泻痢呕吐，尤为圣药。

&emsp;&emsp;白术（用冬术味甘佳者，五、六、七、八钱，炒，或一、二两） 干姜（炒） 肉桂（各一、二钱）陈皮（酌用，或不用）水一钟半，煎七分，温热服。若治虚寒泻痢呕吐等证，则人参、炙甘草之类，当任意加用；若治中虚感寒，则麻黄、柴胡亦任意加用。

