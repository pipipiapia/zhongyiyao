## 固阵


&emsp;&emsp;治遗精带浊等病。此方专主心脾。

&emsp;&emsp;远志（八分，炒） 山药（二钱，炒） 芡实（二钱，炒） 枣仁（炒，捣碎，二钱） 白术（炒） 茯苓（各钱半） 炙甘草（一钱） 人参（一、二钱） 五味（十四粒，畏酸者去之） 金樱子（去核，二钱）水二钟，煎七分，食远服。此治久遗无火，不痛而滑者，乃可用之。如尚有火觉热者，加苦参一、二钱；如气大虚者，加黄 一、二、三钱。

&emsp;&emsp;治阴虚滑泄，带浊淋遗，及经水因虚不固等证。此方专主肝肾。

&emsp;&emsp;人参（随宜） 熟地（三、五钱） 山药（炒，二钱） 山茱萸（一钱半） 远志（七分，炒） 炙甘草（一、二钱） 五味（十四粒） 菟丝子（炒香，二、三钱）水二钟，煎七分，食远温服。如虚滑遗甚者，加金樱子肉二、三钱，或醋炒文蛤一钱，或乌梅二个；如阴虚微热而经血不固者，加川续断二钱；如下焦阳气不足，而兼腹痛溏泄者，加补骨脂、吴茱萸之类，随宜用之；如肝肾血虚，小腹痛而血不归经者，加当归二、三钱。如脾虚多湿，或兼呕恶者，加白术一、二钱；如气陷不固者，加炒升麻一钱；如兼心虚不眠，或多汗者，加枣仁二钱，炒用。

&emsp;&emsp;治心脾气弱，凡遇思虑劳倦即苦遗精者，宜此主之。

&emsp;&emsp;人参（二、三钱） 山药（炒，二钱） 当归（钱半） 菟丝子（制炒，四、五钱） 枣仁（炒） 茯苓（各钱半） 炙甘草（一钱或五分） 远志（制，四分） 鹿角霜（为末，每服加入四、五匙）

&emsp;&emsp;上用水一钟半，煎成，加鹿角霜末调服，食前。或加白术一、二钱。

&emsp;&emsp;治妇人经血不固，崩漏不止，及肠风下血等证。

&emsp;&emsp;白术 山药 炙甘草 地榆 续断（炒） 芍药（炒） 北五味（十四粒） 荆芥穗（炒） 乌梅（二枚）水一钟半，煎七分，食远服。如火盛者，加黄连、黄芩；如脾虚兼寒，脾泄者，加破故纸、人参。

&emsp;&emsp;治脾肾虚损，不能收摄，以致梦遗精滑困倦等证。

&emsp;&emsp;白茯苓 白术（米泔洗，炒） 莲肉（去心，各四两） 五味（二两，酒蒸） 山药（炒，二两）杜仲（酒炒，三两） 炙甘草（五钱） 菟丝子（用好水淘净，入陈酒浸一日，文火煮极烂，捣为饼，焙干为末，十两）

&emsp;&emsp;上用山药末以陈酒煮糊为丸，桐子大。空心滚白汤或酒下百余丸。如气虚神倦，不能收摄者，加人参三、四两尤妙。

&emsp;&emsp;治梦遗精滑。

&emsp;&emsp;菟丝子（一斤，淘洗净，用好酒浸三日，煮极熟，捣膏，晒干。或用净白布包蒸亦佳） 牡蛎（ ，四两） 金樱子（去子，蒸熟，四两） 茯苓（酒拌蒸晒，四两）

&emsp;&emsp;上蜜丸，空心好酒送下三钱，或盐汤亦可。

&emsp;&emsp;治脾胃虚寒，或因食滞气滞，腹痛泄泻久不止者，多服自效。

&emsp;&emsp;用白糯米滚汤淘洗，炒香熟为粉，每粉一两，加干姜末炒熟者二分半，白糖二钱，拌匀，于饥时用滚水调服一、二两。如有微滞者，加陈皮炒末二分，或砂仁末一分俱妙。一法用陈老米粉亦妙。此与古方固类四十九泄泻经验方大同小异，并补阵养元粉略同。

&emsp;&emsp;治肠风血脱，崩漏带浊不固，诸药难效者，宜用此丸兼煎药治之。及泻痢滑泄不能止者，亦宜用此。

&emsp;&emsp;白面（炒熟，四两） 枯矾（二两） 文蛤（醋炒黑，二两） 北五味（一两，炒） 诃子（二两，半生半炒）

&emsp;&emsp;上为末，用熟汤和丸，梧子大。以温补脾肾等药随证加减煎汤送下，或人参汤亦可。如血热妄行者，以凉药送下。

&emsp;&emsp;治膀胱不藏，水泉不止，命门火衰，小水不禁等证。

&emsp;&emsp;熟地（二两） 菟丝子（酒煮，二两） 白术（炒，二两） 北五味 益智仁（酒炒） 故纸（酒炒）附子（制） 茯苓 家韭子（炒，各一两）

&emsp;&emsp;上为末，山药糊丸，如桐子大。每服百余丸，空心滚汤，或温酒下。如兼气虚，必加人参一、二两更妙。

&emsp;&emsp;治久泻久痢，肠滑不固妙方，及妇人带浊最佳。

&emsp;&emsp;白面（炒黄，二两） 冬白术（炒黄，一两） 破故纸（炒，五钱）

&emsp;&emsp;上共为末。临服时加白糖，随宜用清滚汤，食前调服如糕法。如胃寒者，每一两加干姜炒末五分或一钱；如气有不顺，或痛，或呕，每末一两，加丁香一钱；如滑泄不禁者，每两加栗壳末炒黄一钱。若以作丸，则宜三味等分用，即名敦阜丸。

