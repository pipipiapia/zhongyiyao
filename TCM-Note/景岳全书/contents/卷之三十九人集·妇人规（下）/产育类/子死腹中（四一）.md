## 子死腹中（四一）


&emsp;&emsp;凡子死腹中者，多以触伤，或犯禁忌，或以胎气薄弱不成而殒，或以胞破血干，持久困败，但察产母腹胀舌黑者，其子已死。若非产期而觉腹中阴冷重坠，或为呕恶，或秽气上冲，而舌见青黑者，皆子死之证。宜速用下死胎方下之。下后察其虚实，随加调补自愈。若唇舌面色俱青，则母子皆危之兆也。

&emsp;&emsp;补遗方∶治胎死腹中。用红花以酒煮汁，饮二三碗即下。

&emsp;&emsp;新法下胎方∶用当归一两，浓朴三钱，陈皮二钱，入酒、水各一碗，煎至一碗，加朴硝三五钱，再煎十余沸，去 热服，死胎自下。或止用脱花煎更妙。

&emsp;&emsp;回生丹（妇六六） 下死胎方（妇五九） 桂香散（妇五五） 琥珀丸（妇一三四）

