## 阴痒（八十）


&emsp;&emsp;妇人阴痒者，必有阴虫，微则痒，甚则痛，或为脓水淋沥，多由湿热所化，名曰。内宜清肝火，以龙胆泻肝汤，及加味逍遥散主之；外宜桃仁研膏，和雄黄末，或同难肝纳阴中，以制其虫。然无如银朱烟搽鸡肝以纳之，尤妙。

&emsp;&emsp;治妇人阴痒不可忍，惟以热汤泡洗，有不能住手者。

&emsp;&emsp;花椒 吴茱萸 蛇床子（各一两） 藜芦（半两） 陈茶（一撮） 炒盐（二两）以水五升煎汤，乘热熏洗。

&emsp;&emsp;杏仁膏 治妇人阴痒不可忍。

&emsp;&emsp;杏仁（烧存性） 麝香（少许）

&emsp;&emsp;上为末。用旧帛裹之，缚定火上炙热，纳阴中。

&emsp;&emsp;治阴痒突出。

&emsp;&emsp;臭椿皮 荆芥穗 藿香（等分）

&emsp;&emsp;上锉。煎汤熏洗，即痒止而入。

&emsp;&emsp;一方∶治疳虫下蚀下部。用蒲黄、水银研匀敷入，外以鹤虱草煎汤熏洗。

&emsp;&emsp;炙肝散∶治妇人阴痒虫蚀。用牛肝或猪肝，切三寸长，大如钱，炙熟纳阴中，引虫出尽即愈。

&emsp;&emsp;一方∶治阴中虫痒。捣桃叶，绵裹纳阴中，日易三四次。

&emsp;&emsp;一方∶治阴痒。用蛇床子一两，白矾五钱，煎汤淋洗。

