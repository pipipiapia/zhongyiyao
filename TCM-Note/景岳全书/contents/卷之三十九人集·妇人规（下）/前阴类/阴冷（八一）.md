## 阴冷（八一）


&emsp;&emsp;妇人阴冷，有寒证，有热证。寒由阳虚，真寒证也；热由湿热，假寒证也。假寒者必有热证，如小便涩数黄赤，大便燥结，烦渴之类是也；真寒者，小便清利，阳虚畏寒者是也。

&emsp;&emsp;真寒者，宜补其阳，如理阴煎、十补丸、加减续嗣降生丹；假寒者，当清其火，宜龙胆泻肝汤、加味逍遥散。肝肾虚寒者，宜暖肝煎、镇阴煎、大营煎。脾胃虚寒者，宜理中汤、理阴煎、寿脾煎之类主之。

