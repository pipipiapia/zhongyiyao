## 论证（七二）


&emsp;&emsp;瘕之病，即积聚之别名。《内经》止有积聚疝瘕，并无证字之名，此后世之所增设者。盖 者征也；瘕者，假也。征者成形而坚硬不移者是也，假者无形而可聚可散者是也。成形者，或由血结，谓之血 ，或由食结，谓之食 。无形者惟在气分，气滞则聚而见形，气行则散而无迹。此 瘕之辩也。然又有痛者，有不痛者。痛者联于气血，所以有知，气血行则愈，故痛者易治；不痛者不通气血，别结窠囊，药食难及，故不痛者难治，此又治之有辩也。其它如肺之积曰息奔，心之积曰伏梁，脾之积曰痞气，肝之积曰肥气，肾之积曰奔豚，以至后世有曰 癖、曰痞块之属，亦不过以形见之处有不同，故名亦因之而异耳。总之非在气分，则在血分。知斯二者，则 瘕二字已尽之矣。但血气瘕，各有虚实，而宜攻宜补，当审之真而用之确也。诸经义另详积聚门，所当参阅。

&emsp;&emsp;《骨空论》曰∶任脉为病，男子内结七疝，女子带下瘕聚。张子和曰∶遗溺闭癃，阴痿脬痹，精滑白淫，皆男子之疝也。若血涸、月事不行，行后小腹有块，或时动移，前阴突出，后阴痔核，皆女子之疝也。但女子不谓之疝，而谓之瘕。

