## 食？（七四）


&emsp;&emsp;凡饮食留聚而为 痞者，或以生冷，或以风寒，或以忿怒气逆，或以劳倦饥馁，而饮食迭进不用消化，则积而成 矣。然胃气强者必不致留聚饮食，而饮食之不能化者，必由脾肾气弱而然。所以治此者，宜酌虚实而为攻补，庶乎得效也。诸治法详积聚门，宜参而用之。

&emsp;&emsp;立斋曰∶前证若形气虚弱，须先调补脾胃为主，而佐以消导。若形气充实，当先疏导为主，而佐以补脾胃。若气壅血滞而不行者，宜用乌药散，散而行之。若脾气虚而血不行者，宜用四君、芎、归，补而行之。若脾气郁而血不行者，宜用归脾汤，解而行之。若肝肾血燥而不行者，宜用加味逍遥散，清而行之。大抵食积痞块之证，皆以邪气盛则实，真气夺则虚，但当养正辟邪，而积自除矣。虽曰坚者削之，客者除之，若胃气未虚，或可少用。若病久虚乏者，不宜轻用。

