## 产后恶露不止（五三）


&emsp;&emsp;产后恶露不止，若因血热者，宜保阴煎、清化饮。有伤冲任之络而不止者，宜固阴煎加减用之。若肝脾气虚，不能收摄而血不止者，宜寿脾煎，或补中益气汤。若气血俱虚而淡血津津不已者，宜大补丸煎，或十全大补汤。若怒火伤肝而血不藏者，宜加味四物汤。若风热在肝而血下泄者，宜一味防风散。

&emsp;&emsp;止血方∶用蒲黄二两，水煎，顿服。

&emsp;&emsp;人参当归汤（妇百十四） 佛手散（妇四一 血多烦晕）

