## 产后喘促（五二）


&emsp;&emsp;产后喘急有二，乃一以阴虚之极，一以寒邪在肺。盖产后既以大虚，焉得气实而喘？若肺无寒邪而见喘促者，此以血去阴虚，孤阳无主，故气穷短促而浮脱于上，此实肝肾不接，无根将脱之兆，最为危候。经曰∶肝苦急，急食甘以缓之，正此类也。惟贞元饮为治此之神剂。若气虚兼寒者，宜大补丸煎，或理阴煎。若风寒外感，邪气入肺而喘急者，此必气粗胸胀，或多咳嗽，自与气短似喘上下不接者不同，治当以疏散兼补为主，宜金水六君煎，或六君子汤。若单以寒邪入肺，气实气壅而本无虚者，宜六安煎，或二陈汤加苏叶之类主之。

&emsp;&emsp;二母散（妇八六 血热喘嗽）二物参苏饮（妇八四 瘀血入肺喘嗽）

