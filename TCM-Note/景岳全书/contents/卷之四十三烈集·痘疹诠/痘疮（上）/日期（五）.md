## 日期（五）


&emsp;&emsp;痘疮大约之数，发热三日，报痘三日，起胀三日，灌脓三日，结靥三日，共十五日，乃大率常数，此其正也。惟痘密毒甚者，常过其期；痘疏毒微者，常不及期，固有不可一例拘者。但得痘色明润，根窠红活，饮食二便如常，又无表里杂证，虽迟数日不妨。设有当出不出，当起不起，当脓不脓，当靥不靥者，须详察其证。或为元气虚弱，不能营运，则补其元气，成为杂证攻剥，不能通灌，则去其杂证。又六日以前毒发未尽，有杂证者常也；六日以后，毒该尽出，杂证当除而不出者为逆，须详辩而急治之。

