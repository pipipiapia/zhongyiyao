## 凶证（十二）


&emsp;&emsp;痘未出而声哑嗾喉者不治。已出五日内见者亦不治。

&emsp;&emsp;痘未壮而先抓破无气血者不治。

&emsp;&emsp;痰涎壅盛气急者不治。

&emsp;&emsp;痘未出已出而神昏气促，躁乱不宁者不治。

&emsp;&emsp;腹痛而泻脓血者不治。

&emsp;&emsp;肌肉黎黑如被杖者不治。

&emsp;&emsp;浆水米粒不入口，或饮食呛喉者不治。

&emsp;&emsp;眼中神光不明，珠色转绿转赤者不治。

&emsp;&emsp;闭目昏睡，舌卷囊缩者不治。

&emsp;&emsp;头温足冷，闷乱饮水者不治。

&emsp;&emsp;吐泻不止，药食不停不化，直下及肛门如竹筒者不治。

&emsp;&emsp;胃热发黄，身如橘色，下利者不治。

&emsp;&emsp;痘初出即青晦焦黑者不治。

&emsp;&emsp;密如蚕种，全不起发，平片花搭者不治。

&emsp;&emsp;痘疮痒 ，寒战不止者不治。

&emsp;&emsp;旧有疮疡走漏气血，而敷药不效者不治。故曰∶不怕五心有痘，只怕原疮泄漏。原疮即是未痘之先有疮，泄去脓血，最为凶也。若果五心稀少，而饮食如常者，亦不妨事。

&emsp;&emsp;痘后伤风伤食，肌肉瘦脱者不治。

&emsp;&emsp;上除此之外，虽有杂证险证，及痘之稠密，但略有润泽兴起之意，须仗医之高妙，患家之心托弗惑，细心调理，自有可收全功者。

