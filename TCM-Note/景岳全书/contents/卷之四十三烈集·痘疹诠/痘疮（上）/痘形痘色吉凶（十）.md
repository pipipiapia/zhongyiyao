## 痘形痘色吉凶（十）


&emsp;&emsp;万氏曰∶形乃气之充，色乃血之华，凡看痘者，舍此更无他法。是故形贵尖圆起发，若疮皮浓硬而平 者凶。色贵光明润泽，根窠红活，而惨黯昏黑者凶。然形有起发而或致变者，由色不明润，根不红活故耳。若痘色光泽，根窠红活，虽平 亦为可治。然色以红活为贵，而犹有圈红、 红、铺红之别。圈红者，一线淡红紧附于根下，而无败走之势，吉之兆也。 红者，血虽以附而脚跟血色隐然不聚，险之兆也。铺红者，痘色与肉不分，平铺散漫，凶之兆也。以此察之，则死生可预决矣。根窠者血之基，脓者血之成，故六日以前专看根窠，若无根窠，必不灌脓；六日以后专看脓色，若无脓，必不结痂，此必然之势也。

