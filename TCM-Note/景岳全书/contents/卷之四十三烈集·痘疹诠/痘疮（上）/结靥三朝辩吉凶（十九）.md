## 结靥三朝辩吉凶（十九）


&emsp;&emsp;痘至十日之外，血化毒解，脓必渐干，如苍蜡色，或如葡萄色，从口鼻两旁面部收起，以至胸腹而下，然后额上与脚背一齐结靥而落，别无内证，饮食二便如常，或从手足心、手指尖或阴上先收者，俱吉候也。

&emsp;&emsp;痘既苍蜡收靥而身有微热者，乃烧瘢之证，但饮食如常，供不必治。

&emsp;&emsp;痘当靥时，遍身臭烂，目无神气者决死。

&emsp;&emsp;当靥之时，遍身发痒。搔破无脓，皮卷如豆壳而干者死。

&emsp;&emsp;当靥之时，无脓而气急声哑，或手足颤掉，或寒战切牙，或腹胀痰响，或足冷过膝，或小便少而大便频者，皆死。

&emsp;&emsp;当靥时，两脸干硬，按之如石者死。

&emsp;&emsp;痘至收靥，饮食不进，口中常如食物动而不止者决死。

&emsp;&emsp;面部胸腹未靥而脚先靥者危，阴胜阳也。

&emsp;&emsp;遍身俱靥，内遗数粒独不靥者，尚能杀人，如蛇之退皮，中有一节被伤，不能全退者终死。

&emsp;&emsp;其有靥至项下或至胸住定，而服药不效者亦死。

&emsp;&emsp;痘疮未该靥而卒然焦紫者死。

&emsp;&emsp;痘当靥时，遍身未见脓成，而口唇上下痘先黄熟者，毒瓦斯内攻于脾也，凶。

&emsp;&emsp;痘疮有脓结靥者则为吉证，若无脓收靥，则立见其危。

&emsp;&emsp;痘未收靥，而口唇腐烂及口白到舌者危。

&emsp;&emsp;收靥时，前后有红紫泡者不治。

