## 报痘三朝辩吉凶（十六）


&emsp;&emsp;见点之时，头面稀少，胸前背上皆无，根窠红润，顶突碍手，如珠光泽，此为上吉，不必服药。

&emsp;&emsp;发热三日或四五日，热稍退，乃于口鼻、腮颐、地阁、颈项之间，或四肢，先放数点，大小不一，淡红润色，痘与肉色红白分明者吉。

&emsp;&emsp;痘作二三次出，三日后手足心方才出齐，出齐后，头面胸背稀少，尖圆紧实，饮食二便如常者吉。如无他证，不宜妄行用药。

&emsp;&emsp;痘之初出，三五相连者必密，单见者必稀。

&emsp;&emsp;痘疮上身多，下体少者吉，反是者险。

&emsp;&emsp;发热至五六日，痘应出不出，以灯照之，只在皮肤中有红点，但其色脉和平，别无逆证，忽然眩冒大汗出者，毒瓦斯痘疮一齐从汗而出者，此名冒痘，再无壅遏之患，乃吉兆也。一、痘疮变化莫测，有等身无大热，亦见报痘，但不灌脓结痂，或出而复没者，此名试痘，不可误作轻看。再过数日，忽然大热，必然复出，宜审治之。

&emsp;&emsp;发热一日便出者凶。或一齐涌出，如蚕种密布者决死。

&emsp;&emsp;大热未退而见红点数粒，先见于太阳、额角、发际、天庭，或山根以上等处，此阳毒乘虚上侵阳位也，大非吉兆。再加目红唇裂，痰鸣色紫，或白者尤甚，又或有三五粒聚于一块者，此名铜钱痘，皆不吉之兆，急宜凉血解毒，以防其危。

&emsp;&emsp;痘疮初出紫色红片者，名紫云痘，四日死。

&emsp;&emsp;痘疮初出当顶红者，六七日死。盖痘欲淡红如线，附于根下，不欲当顶红也。

&emsp;&emsp;痘已出一遍，又出一遍，心腹疼痛不止，口气臭，色紫黑者决死。

&emsp;&emsp;痘疮皮薄，色白而光，根窠全无红色，或根带一点红，三五日后乃如绿豆样，此痘决不能成脓，只成一胞清水，擦破即死。

&emsp;&emsp;色红带艳，皮肉尽红者，必不成脓，痒 而死。

&emsp;&emsp;报痘之时，全不起顶，有如汤泡及灯草火烧者，十余日后，必痒 而死。

&emsp;&emsp;报痘之时，有黑斑如痣状，或肌肉有成块黑者即死。

&emsp;&emsp;报痘时，若口鼻及耳有紫红色，或血出不止者决死。

&emsp;&emsp;报痘之时，应出不出，或起红斑如蚊迹者，六日后必死。

&emsp;&emsp;报痘之时，腰腹痛，或狂言烦躁、大渴、吐泻、不食者，俱不治。

&emsp;&emsp;报痘之后，痘已齐而身热不退，反甚者死。

&emsp;&emsp;痘齐之后，毒已外达，则内当安静，而反见烦躁闷乱，谵妄不止者，此邪气盛极，神机无主也，必死。

