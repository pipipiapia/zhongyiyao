## 外科


&emsp;&emsp;（一）治一切疮疡，不成脓者内消，已成脓者即溃，此止痛消毒之圣药也。

&emsp;&emsp;穿山甲（蛤粉炒黄） 白芷 防风 天花粉 赤芍药 归尾 乳香 没药 贝母 皂刺甘草（各二钱） 金银花 陈皮（各三钱）酒一碗，煎数沸。温服。

&emsp;&emsp;（二）治疮疽元气虚弱，或行攻伐不能溃散，服之未成即消，已成即溃，腐肉即去，新肉即生。若腐肉既溃而新肉不能收敛，属气虚者，四君子汤为主；属血虚者，四物汤为主；气血俱虚者，十全大补汤为主，并忌寒凉消毒之剂。

&emsp;&emsp;人参（随证增减） 黄 （盐水拌炒） 当归川芎 芍药（炒） 白术（炒） 茯苓（各一钱）金银花 白芷（各七分） 甘草 连翘（各五分）

&emsp;&emsp;上水煎服。陈氏托里消毒散内多陈皮。方在痘疮。

&emsp;&emsp;（三）治一切疮毒，始终常服，不致内陷。

&emsp;&emsp;栝蒌（大者一个，杵） 当归（酒拌） 黄 （盐水炒） 白芍药 甘草（各一两半）熟地 天花粉 金银花 皂刺（炒，各一两）

&emsp;&emsp;上每用药五两，以无灰酒五茶钟，入瓷器内，浓纸封口，再用油纸重封，置汤锅内盖煮，至药香取出分服，直至疮愈。立斋曰∶此方药品平易，消毒之功甚大，且不动脏腑，不伤血气，不问阴阳肿溃，屡用屡效，真仙方也。常治发背脑疽势盛者，更用隔蒜灸之。若脉沉实，大小便秘者，先用疏通而后用此，其功甚捷。若火毒已退，不作脓，或不溃者，更宜托里；溃而不敛，及脓清者，用峻补。

&emsp;&emsp;（四）一名金银花散。治痈疽发背，肠痈乳痈，及一切肿毒，或 痛，憎寒壮热。

&emsp;&emsp;金银花 黄 当归 甘草（等分）

&emsp;&emsp;上用酒水各一钟，煎至一钟。分病上下，食前食后服之，少顷，再服一剂， 敷息处。不问老少虚实皆可服。若为末，酒调服尢妙。

&emsp;&emsp;（五）治疮疡气血俱虚，不能起发，或腐溃不能收敛，及恶寒发热者。

&emsp;&emsp;人参（气虚多用之） 黄 （炒） 白术（炒） 当归 熟地 芍药（酒炒） 茯苓 陈皮（各一钱）

&emsp;&emsp;上水煎服。

&emsp;&emsp;（六）方在痘疹七。治痈疽脓毒不化，及溃后作痛。

&emsp;&emsp;（七）治瘰 流注，及一切痈疽不足之证，不作脓，或不溃，或溃后发热，或恶寒，肌肉消瘦，饮食不思，睡卧不宁，盗汗不止。

&emsp;&emsp;人参 黄 （炙） 当归（酒拌） 川芎 芍药（炒） 白术（炒，各一钱） 熟地（二钱）五味子（炒研） 麦冬 甘草（各二分）水二钟，姜三片，枣一枚，煎七分。食远服。

&emsp;&emsp;（八）治痈疽气虚作渴甚效。

&emsp;&emsp;黄 （蜜炒，六钱） 甘草 天花粉（各一钱）水二钟，煎八分。频服之。加人参一钱亦可。若气血俱虚，脓血大泄而作渴，或兼发热者，宜用托里养营汤。

&emsp;&emsp;（九）治痈毒内虚，毒不起化，及溃后诸虚迭见。

&emsp;&emsp;黄 （炙） 麦冬（各一两） 人参 熟地 茯苓 甘草（炙，各七分） 白芍药 当归川芎 远志 官桂（各五分）

&emsp;&emsp;上每服一两，姜、枣、水煎服。

&emsp;&emsp;（十）治溃疡气血俱虚，或晡热内热，寒热往来，或妇人诸疮，经候不调，小便频数，大便不实等证，但疮疡气血虚而发热者，皆宜服之，久服亦收敛疮口。

&emsp;&emsp;人参 黄 当归 熟地 川芎 芍药（各一钱） 柴胡 甘草（各五分）

&emsp;&emsp;上水煎服。

&emsp;&emsp;（十二）治疮疡元气素虚，或因凉药伤胃，饮食少思，或作呕泻等证。

&emsp;&emsp;人参 白术 茯苓（各二钱） 半夏 炮姜（各一钱） 黄 （一钱半） 炙甘草（五分） 肉桂（三分）

&emsp;&emsp;上姜、枣、水煎服。

&emsp;&emsp;（十二） 治疮疡脓溃，元气虚寒，或因克伐，胃气脱陷，肠鸣腹痛，大便溏泄，神思昏愦，此寒变内陷，缓则不治。

&emsp;&emsp;附子（炮，去皮脐，二钱） 干姜（炒，三钱） 益志 丁香 羌活 沉香 木香 茴香陈皮（各一钱） 炙甘草（二钱）

&emsp;&emsp;上姜、水煎服。

&emsp;&emsp;（十三） 治中气虚弱，饮食少思，或疮不消散，或溃而不敛。

&emsp;&emsp;人参 白术 茯苓 炮姜 陈皮 半夏（各一钱） 木香 炙甘草（各五分）

&emsp;&emsp;上姜、枣、水煎服。

&emsp;&emsp;（十四）治疮疡寒覆皮毛，郁遏经络，不得伸越，热伏营中，聚结赤肿作痛，恶寒发热，或痛引肢体。若头面肿痛 甚，仍宜砭之。

&emsp;&emsp;麻黄 升麻 防风 干葛 白芷 人参 当归 芍药 甘草 苍术（各一钱）

&emsp;&emsp;上水二钟，煎一钟服。卧暖处，得汗乃散。或加柴胡。

&emsp;&emsp;（十五）治脾土虚寒，水反侮土，以致饮食少思，或呕吐泄泻等证。

&emsp;&emsp;人参 白术 茯苓 陈皮 半夏（各一钱） 炮姜 丁香 炙甘草（各五分）

&emsp;&emsp;上姜、枣水煎服。

&emsp;&emsp;（十六）治脾胃虚弱，痰气不清，饮食少思等证。

&emsp;&emsp;人参 白术 茯苓 陈皮（各一钱） 半夏（八分） 桔梗（七分） 甘草（五分）

&emsp;&emsp;上姜、枣、水煎服。

&emsp;&emsp;（十七）治肝木侮脾，脾土虚弱，以致饮食少思，或胸膈不利等证。

&emsp;&emsp;人参 白术 茯苓 半夏 陈皮（各一钱） 芍药 柴胡 甘草（各五分）

&emsp;&emsp;上姜、枣、水煎服。

&emsp;&emsp;（十八）治疮疡外无 肿，内便调和，乃邪在经铬也，宜用此药。

&emsp;&emsp;人参 黄 当归 甘草（炙） 红花 柴胡 连翘 苍术（米泔浸，炒） 羌活防风 黄芩（各一钱） 桂枝（七分）

&emsp;&emsp;上酒、水煎服。

&emsp;&emsp;（十九）治六郁所伤，脾胄虚弱，饮食少思等证。

&emsp;&emsp;人参 白术（各二钱） 陈皮 半夏（各一钱） 山栀 川芎 香附 苍术（各七分）炙甘草（五分）

&emsp;&emsp;上姜、枣、水煎服。

&emsp;&emsp;（二十）治疮疡血虚疼痛之圣药也。

&emsp;&emsp;粟壳（去蒂，炒，二钱） 当归（酒拌） 白芍药（炒） 川芎（各一钱半） 乳香没药 肉桂（各一钱）

&emsp;&emsp;上姜、枣、水煎服。

&emsp;&emsp;（二一） 治疮疡 肿在外，其脉多浮，邪胜必侵于内，宜用此托之。

&emsp;&emsp;人参 白术（炒） 当归 黄 （盐水炒） 芍药（炒） 茯苓 甘草（炙） 地骨皮肉桂 防己（酒炒） 黄芩（各一钱） 防风（二钱）

&emsp;&emsp;上先以苍术一升，水五升煎，去术入药，再煎至二升。终日饮之。

&emsp;&emsp;（二二）治臀痈坚硬肿痛，两尺脉紧无力。

&emsp;&emsp;羌活 黄柏（各一钱） 防风 当归尾 本 肉桂（各一钱） 连翘 苍术（米泔浸，炒）陈皮（各五分） 黄 （盐水炒，一钱半）

&emsp;&emsp;上水、酒各一钟，煎八分。食前服。

&emsp;&emsp;（二三） 治阴虚阳邪凑袭患肿，或溃而不敛，或风寒袭于患处，血气不能营运，久不能愈，遂成漏证。

&emsp;&emsp;附子（童便浸，炮） 肉桂（去皮） 赤小豆 甘草 炙黄 （盐水炒） 当归（酒拌）茯苓 白芷 桔梗（炒） 川芎 人参 远志（去骨） 浓朴（制，各一两） 防风（四钱）

&emsp;&emsp;上为末。每服二钱，空心温酒下。或酒糊丸，盐汤下。或炼蜜为丸亦可。

&emsp;&emsp;（二四） 治疮属半阴半阳，似溃非溃，似肿非肿，此因元气虚弱，失于补托所致。

&emsp;&emsp;人参 陈皮（各二钱） 黄 白术 当归 白芷（各一钱半） 茯苓 川芎 皂角刺（炒）乳香 没药 金银花 甘草节（各一钱）

&emsp;&emsp;上水、酒各半煎服。

&emsp;&emsp;（二五） 治一切疮疡，能托毒散毒，其效如神。

&emsp;&emsp;人参 没药（另研） 当归尾（各一两） 甘草（三钱） 栝蒌（一个，半生半炒）

&emsp;&emsp;上以酒三碗，煎二碗，分四服。或以为末，酒糊丸，桐子大。每服五十丸，用酒下。

&emsp;&emsp;善消毒活血。

&emsp;&emsp;（二六）治溃疡饮食少思，无睡发热。

&emsp;&emsp;人参 白术 苍术 麦冬 陈皮 当归 升麻（各五分） 黄 （一钱） 黄柏（炒，四分）

&emsp;&emsp;上水煎服。

&emsp;&emsp;（二七） 治溃疡虚热，无睡少食，或秽气所触作痛。

&emsp;&emsp;黄 （盐水炒，二钱） 人参 白术 苍术（米泔浸，炒） 当归（酒拌） 麦门冬五味子（炒，敲，各一钱） 甘草（炙） 升麻 神曲（炒） 陈皮（各五分） 黄柏（酒炒，三分）水两钟，姜三片，枣一枚，煎服。

&emsp;&emsp;（二八） 内托痈疽诸毒。

&emsp;&emsp;黄 （蜜炙） 肉桂（各三两） 甘草（炙，二两） 白芍药（六两）

&emsp;&emsp;上每服一两，姜、枣、水煎服。

&emsp;&emsp;（二九） 治肺疽脾气亏损，久咳吐脓，或中满不食，必服此药，补脾土以生肺金，否则不治。

&emsp;&emsp;人参 白术（各二钱） 黄 （二钱半） 茯苓 当归 陈皮（各一钱） 麦冬（七分）北五味（四分） 桔梗（六分） 炙甘草（五分）

&emsp;&emsp;上姜、枣、水煎服。

&emsp;&emsp;（三十）治肺证咳喘短气，或肾水不足，虚火上炎，痰涎壅盛，或吐脓血，发热作渴，小便短涩。

&emsp;&emsp;人参 黄 白术 当归 陈皮 茯苓（各一钱） 山药 山茱萸（各二钱） 五味子炙甘草（各五分） 熟地黄（一钱半） 麦门冬 牡丹皮（各八分）

&emsp;&emsp;上姜、枣、水煎服。

&emsp;&emsp;（三一）治怀抱抑郁，或气血损伤，四肢颈项等处患肿，不问软硬，赤白肿痛，或日晡发热，或溃而不敛。

&emsp;&emsp;人参 黄 （盐水炒） 当归 川芎 熟地 芍药（炒） 贝母 香附 茯苓 陈皮（各一钱）白术（二钱） 柴胡（六分） 甘草 桔梗（各五分）

&emsp;&emsp;上姜、水煎服。口干加五味子、麦门冬；往来寒热加软柴胡、地骨皮；脓清加人参、黄 ；脓多加川芎、当归；脓不止加人参、黄 、当归；肌肉迟生加白蔹、官桂。

&emsp;&emsp;（三二）治瘰 等疮，足三阴虚者。

&emsp;&emsp;人参 白术 茯苓 甘草 当归 川芎 熟地 芍药 黄柏（酒炒） 知母（酒炒，各七分）

&emsp;&emsp;上水煎服。

&emsp;&emsp;（三三） 治疮疡真阳亏损，或误行汗下，或脓血出多，失于补托，以致上气喘急，自汗盗汗，气短头晕泄泻。

&emsp;&emsp;人参 附子（炮，去皮脐，各一两） 干姜 白术（各五钱）

&emsp;&emsp;上作二剂，水煎服。

&emsp;&emsp;（三四） 治疮疡脾胃虚寒，或误行攻伐，手足厥冷，饮食不入，或肠鸣腹痛，呕逆吐泻。

&emsp;&emsp;附子 人参 白茯苓 白芍药（各三钱） 白术（四钱）

&emsp;&emsp;上水煎服。

&emsp;&emsp;（三五）治四气流注于足太阴经，骨节烦疼，四肢拘急，自汗短气，小便不利，或手足浮肿。

&emsp;&emsp;附子（制） 防己 桂枝（各四钱） 炙甘草（二钱） 白术 茯苓（各三钱）

&emsp;&emsp;上作二剂，水一钟半，姜三片，煎一钟。食远服。

&emsp;&emsp;（三六）治疮疡阳气脱陷，呕吐畏寒，泄泻厥逆。

&emsp;&emsp;附子（炮） 干姜（炮） 芍药（炒） 人参 炙甘草 茯苓（各一钱） 肉桂（一钱）白术（二钱）

&emsp;&emsp;上水煎，食远服。

&emsp;&emsp;（三七）治脾肾虚寒，疮属纯阴，或药损元气，不肿痛，不腐溃，或腹痛泄泻，呕吐厥逆，及阳气脱陷等证。

&emsp;&emsp;人参 白术 黄 （各三钱） 干姜（炮） 附子（炮） 甘草（炙） 陈皮 当归（各二钱）柴胡 升麻（各五分）

&emsp;&emsp;上酒、水煎服。如不应，倍加姜、附。

&emsp;&emsp;（薛氏）

&emsp;&emsp;（三八）治疮疡痊后及将痊，口干渴甚，或舌上生黄，或未患先渴。

&emsp;&emsp;此皆肾水枯竭，不能上润，以致心火上炎，水火不能相济，故烦躁作渴，小便频数，或白浊阴痿，饮食不多，肌肤渐消，或腿肿脚先瘦。服此以降心火，滋肾水，则诸证顿止。及治口舌生疮不绝。

&emsp;&emsp;熟地（八两，酒蒸捣膏） 山茱萸（酒浸，杵膏） 山药（各四两） 泽泻（蒸，焙）白茯苓 牡丹皮（各三两） 桂心（一两） 北五味（四两半，炒）

&emsp;&emsp;上为细末，入二膏加炼蜜少许丸，桐子大。每服六七十丸，五更初、言语前，或空心用盐汤送下。此即陈氏加减八味丸也，方在补阵一二三。

&emsp;&emsp;（三九）治肝肾阴虚，疮毒，或耳内痒痛出水，或眼昏，痰气喘嗽，或作渴发热，小便赤涩等证。

&emsp;&emsp;熟地 山药 山茱萸 白茯苓 泽泻 牡丹皮 柴胡 北五味（各为末，等分）

&emsp;&emsp;上将地黄掐碎，酒拌湿蒸烂杵膏，入诸药和匀，加炼蜜为丸，桐子大。每服百丸，空心白汤送下。如不应，用加减八味丸。

&emsp;&emsp;（四十）治手、足少阳经血虚疮证，或风热耳内痒痛，生疮出水，或头目不情，寒热少食，或妇女经水不调，胸膈不利，胁腹痞痛。

&emsp;&emsp;当归 川芎 柴胡 白术 芍药（各一钱） 山栀（炒，一钱二分） 牡丹皮 茯苓（各八分）蔓荆子 甘草（各五分）

&emsp;&emsp;上水煎服。

&emsp;&emsp;（四一） 治足二阳经热毒流于脚根， 赤肿痛，寒热如疟，自汗短气，大小便不利，或无汗恶寒，表里邪实者宜之。

&emsp;&emsp;羌活 独活 前胡 柴胡 桔梗 人参 茯苓 枳壳 甘草 川芎 大黄 苍术（各一钱）水二钟，姜三片，煎服。

&emsp;&emsp;（四二） 方在散阵四四。治疮疡风热郁遏， 肿作痛，或遍身作痛，或拘急不利，及头痛恶寒脊强，脉浮紧。

&emsp;&emsp;（四三） 即前汤加金银花、连翘，用解疮毒。

&emsp;&emsp;（四四） 治手、足阳明经气虚风热，面目麻木，或牙关紧急，眼目 动。

&emsp;&emsp;白芷 升麻（各二钱半） 葛根 苍术（米泔炒，各八分） 炙甘草 当归（各一钱半）草豆蔻 黄柏（炒） 柴胡 本 羌活 麻黄（去节，各四分） 蔓荆子 僵蚕（各三分）

&emsp;&emsp;上水煎服。

&emsp;&emsp;（四五）治时毒肿痛，而便利调和者。

&emsp;&emsp;葛根 管仲 甘草 豆豉 牛蒡子（半生半炒，各二钱）

&emsp;&emsp;上水煎服。

&emsp;&emsp;（四六） 治胃火血热妄行，吐衄或大便下血。

&emsp;&emsp;犀角（镑为末） 生地 牡丹皮 芍药（各一钱半） 黄芩（炒） 升麻（各一钱）

&emsp;&emsp;上水煎熟，入犀角末服。

&emsp;&emsp;（四七）治时毒或风热，头面 痛，或咽喉不利，或鬓疽 腮等证。

&emsp;&emsp;犀角（镑） 升麻 防风 羌活（各钱半） 白芷 白附子 黄芩（各一钱） 甘草（六分）

&emsp;&emsp;上水煎服，入犀角末服。

&emsp;&emsp;（四八）治心脾壅热，舌上生疮，或木舌重舌，或连颊两边肿痛，或咽痛发斑并治之。

&emsp;&emsp;元参 升麻 赤芍药 犀角（镑末） 桔梗（炒） 管仲 黄芩（各一钱） 甘草（五分）水二钟，煎八分，入犀角末。食后服。

&emsp;&emsp;（四九）治胃经热毒，腮肿作痛，或发寒热。

&emsp;&emsp;升麻 川芎 当归（各一钱半） 连翘 黄连 牛蒡子 白芷（各一钱）

&emsp;&emsp;上水煎服。若肿连太阳，加羌活，连耳后，加山栀、柴胡。

&emsp;&emsp;（《秘传》）

&emsp;&emsp;（五十）治痈疽时毒肿痛 肿。

&emsp;&emsp;连翘 升麻 朴硝（各一两） 玄参 芍药 白蔹 防风 射干（各三钱） 大黄（一两二钱）甘草（炙，五钱） 杏仁（八十个，去皮尖，面炒黄，另研）

&emsp;&emsp;上每服五七钱，水煎服。下恶物后，服内托之类。

&emsp;&emsp;（五一） 治脑疽、痈疽、时毒、邪气郁滞不行者。

&emsp;&emsp;乳香 木香 沉香 丁香 香附 黄 射干 连翘 升麻 木通 独活 桑寄生甘草（各一钱）

&emsp;&emsp;上水煎服。

&emsp;&emsp;（五二） 治乳痈、便毒肿痛，及一切气滞肿毒，或打扑损伤，闪跌作痛，及疝气尤效。

&emsp;&emsp;木香 舶上茴香（炒） 青皮 陈皮 白芷 甘草 贝母（去心） 穿山甲（炙）漏芦（等分） 一方有玄胡索、白牵牛（炒用）无白芷、漏芦。

&emsp;&emsp;上为末。每服二三钱，温酒调下。

&emsp;&emsp;（五三） 通经络，行血滞。

&emsp;&emsp;当归 穿山甲（灰炒） 蒲黄（炒，各半两） 辰砂（一钱） 麝香（少许）

&emsp;&emsp;上为末。每服三钱，热酒调下，如不饮酒，薄荷醋汤亦可。

&emsp;&emsp;（五四）治瘰 流注，郁结肿块，或走注疼痛，或心胸痞闷，咽塞不利，胁腹膨胀，呕吐不食，上气喘急，咳嗽痰盛，面目四肢浮肿，大小便秘。

&emsp;&emsp;当归 川芎 芍药（炒） 茯苓 黄 （炙） 炙甘草 紫苏 青皮 乌药 半夏（制）桔梗（炒） 枳实（麸炒） 防风 陈皮（各一钱） 木香 大腹皮 枳壳（麸炒） 槟榔（各五分）水二钟，姜三片，枣一枚，煎八分。食远服。

&emsp;&emsp;（五五） 治流注，及一切恚怒气结肿痛，或胸膈痞闷，或风寒湿毒搏于经铬，致成肿块，肉色不变或漫肿木闷无头。

&emsp;&emsp;人参 当归（酒拌） 黄 （盐水炒） 芍药 官桂 浓朴（制） 甘草 防风 紫苏枳壳 乌药 桔梗（炒，各七分） 槟榔 木香 川芎 白芷（各五分）

&emsp;&emsp;上水煎服。

&emsp;&emsp;（陈氏）

&emsp;&emsp;（五六） 凡患疮疡，皆因气血凝滞，宜服香剂，盖香能行气通血也。

&emsp;&emsp;如疮初作，便宜以此入茶饮之。

&emsp;&emsp;香附子姜汁浸一宿，焙干研末。

&emsp;&emsp;上无时，以白汤调服二钱。溃后以《局方》小乌沉汤为尤妙。

&emsp;&emsp;（五七） 治疮毒损伤，血凝气滞，壅肿拘挛，筋骨疼痛。

&emsp;&emsp;乳香 没药（各另研） 羌活 五灵脂 独活（各三钱） 川芎 当归 真绿豆粉 肉桂白芷 白胶香（各半两）

&emsp;&emsp;上为末，炼蜜丸，如弹子大。每服一丸，细嚼薄荷汤或酒送下。手足损痛不能举动，加草乌五钱，盐汤送下。

&emsp;&emsp;（五八） 治乳痈吹乳并便毒，如憎寒壮热，或头痛者，宜先服人参败毒一二剂，方可服此药；如无前证，即服此药三二剂；或肿不消，宜服托里散。

&emsp;&emsp;金银花 青皮 天花粉 柴胡 僵蚕（炒） 贝母 当归（酒拌） 白芷（各二钱）水二钟，煎一钟。食远服。如治便毒，加大黄一二钱煨用，空心服。

&emsp;&emsp;（五九） 治一切痈疽阳证肿痛，发热作渴。

&emsp;&emsp;黄连（炒） 山栀（炒） 连翘 当归 甘草（各一钱） 川芎 芍药 生地（各一钱半）金银花（二钱）

&emsp;&emsp;上水煎服。

&emsp;&emsp;（东垣）

&emsp;&emsp;（六十）治脑疽背疽， 肿疼痛，或麻木。

&emsp;&emsp;黄连（炒） 羌活（各一分） 黄芩 黄柏 桔梗 本 防己（各五分） 归尾 连翘防风 独活 知母（炒） 生地（各四分） 人参 甘草（各三分） 黄 苏木 陈皮 泽泻（各二分）

&emsp;&emsp;上水煎服。

&emsp;&emsp;（六一） 治痈疽实热诸证。亦名清凉饮。亦即《局方》凉膈散。

&emsp;&emsp;连翘（一两） 栀子 大黄 薄荷 黄芩（各五钱） 甘草（一两半） 朴硝（二钱半）

&emsp;&emsp;上每服一两，水煎温服。

&emsp;&emsp;（六二） 治痈疽实热，大痛不止。

&emsp;&emsp;黄 （盐水炒） 黄连（炒） 黄芩（炒） 黄柏（炒） 连翘 当归（酒拌，各七分）甘草（炙） 白芍药 栀子（炒，各一钱）水二钟，煎服，痛即止。

&emsp;&emsp;（六三） 治斑疹或痒或痛。

&emsp;&emsp;防风（一钱） 黄 芍药 地骨皮 枳壳（炒） 荆芥（各二钱）水煎。徐徐服。

&emsp;&emsp;（陈氏）

&emsp;&emsp;（六四）方在痘疹五六。治痘疹毒瓦斯炽盛。

&emsp;&emsp;（六五）治瘰 坚硬，气血无亏，宜用之。

&emsp;&emsp;柴胡 黄芩（各四分） 白芍药（炒） 升麻 连翘 黄柏（酒炒） 蓬术 三棱（酒拌微炒）干葛 归尾（各三分） 知母（酒炒） 龙胆草（酒炒） 天花粉 桔梗 昆布（各五分）炙甘草（二分）

&emsp;&emsp;上水煎服。

&emsp;&emsp;（六六） 治疮疡毒盛者，未成则易消，已成则易溃，既溃则生肌。

&emsp;&emsp;黄栝蒌（一个，杵碎） 忍冬藤 乳香（各一两） 苏木（五钱） 没药（三钱） 甘草（二钱）

&emsp;&emsp;上用酒三碗，煎二碗。空心、日午、临睡分三服。或以此为末，酒糊丸，弹子大，朱砂为衣。细嚼用当归酒送下，治打扑损伤尤妙。

&emsp;&emsp;（六七）一名内托散。治痈疽已溃未溃者，有消毒破血之功。

&emsp;&emsp;栝蒌（一个，杵碎） 没药（一钱，研） 大甘草节（二钱）

&emsp;&emsp;上用酒二碗，煎一碗，去 ，后入没药服。

&emsp;&emsp;（六八）治悬痈不拘肿溃，亦治痈疽。

&emsp;&emsp;用大甘草一两，切三寸长，用涧水一碗浸透，以慢火炙干，仍投前水浸透，再炙至水干为度，却锉钿，用无灰酒二钟煎七分。空心服。尝有人患此已破，服两剂疮即合。一、国老膏方∶用大甘草二斤，以河水浸取浆汁，去 ，用银石器熬成膏，瓷罐收贮。每服一二匙，酒调服，或水亦可，尤解丹药之毒。一方治痈疽，用生甘草为末，酒调服二钱，连进数服自消。

&emsp;&emsp;（六九）痈疽初起，服之可防毒瓦斯内攻。

&emsp;&emsp;川芎 干葛 天花粉 黄 乌梅 甘草 苏木（各一两） 忍冬藤（四两）

&emsp;&emsp;上作四剂，水煎服。

&emsp;&emsp;（七十）治痈疽使毒不内攻，不传恶证，有益无损。

&emsp;&emsp;牛皮胶（广中明者，四两）

&emsp;&emsp;上用酒一碗，重汤煮化，加酒服至醉，不能饮者加白汤。

&emsp;&emsp;（七一）治一切痈疽疖毒。

&emsp;&emsp;明广胶（蛤粉炒珠） 粉甘草（各一两） 橘红（五钱）

&emsp;&emsp;上作二剂，水煎服。

&emsp;&emsp;（七二） 解金石砒硫发疽之毒。

&emsp;&emsp;绿豆末（一两） 明乳香（半两，研细）

&emsp;&emsp;上以生甘草煎汤调。时时与呷，务使药气常在膈间。

&emsp;&emsp;（七三） 一名金花散。解毒清心，流行气血，散滞清火，凡 肿热痛，饮食如常者，大宜用之。

&emsp;&emsp;绿豆（四两，研末） 朱砂（另研） 人参 甘草 白茯苓（各三钱） 朴硝（另研）白豆蔻（各五分） 麝香（另研） 雄黄（各一钱） 冰片（五分）

&emsp;&emsp;上为末。每服一二钱，蜜汤调下。

&emsp;&emsp;（九四） 一名黄矾丸。治金石发疽，一切痈疽，托里止疼痛，护脏，神妙，不问老少皆可服之。

&emsp;&emsp;黄蜡 一两，黄色佳者，溶开，离火入矾末。一方止用七钱。

&emsp;&emsp;白矾一两，明亮净者，研末。

&emsp;&emsp;上二味和匀，众手急丸，桐子大。每服二三十丸，渐加至四五十丸，熟水或盐汤送下，日进二三服，服至三四两之上，愈见其功矣。如服金石发疽，别用白矾末一两，作三五服，温酒调下尤效。有人遍身生疮，状如蛇头，名曰蛇头疮，尤宜服之。治蛇蝎毒虫咬伤，熔化热涂伤处，痛止毒出，仍服两许。此方不惟止痛生肌而已，其护膜止泻，消毒化脓，及内痈排脓托里之功甚大。

&emsp;&emsp;（七五）治诸恶毒。

&emsp;&emsp;用白矾三钱糊丸。以葱头七茎煎汤送下，则肿痛俱退。再用仙方活命饮二剂以去其余毒。

&emsp;&emsp;此本方原用矾末，以葱汤调服，因汤难服，故易为丸。一方主治疮疽，不问肿溃，先用此药二三服，后用消毒药，甚效。常治萏荛之人，用此即退，不用托里药亦愈。若金石毒药发疽者尤效，盖矾能解金石之毒也。一方用矾末五钱，朱砂五分，热酒下亦效。此药托里固内止泻，解毒排脓，不动脏腑，不伤气血，有益无损，其药易得，其功甚大，偏僻之处不可不知此方。

&emsp;&emsp;或虫尤所伤，溶化热涂患处，更以热酒调末服，皆效。

&emsp;&emsp;（七六） 治咽喉牙口疮毒肿痛，并小儿一切热毒疮疖，惊惕烦躁，口舌生疮，夜卧不宁等证。

&emsp;&emsp;玄参 桔梗（各二两半） 茯苓（三两半） 人参 牙硝 青黛（各一两） 甘草（七钱半）麝香（少许） 金箔（二十片）

&emsp;&emsp;上为末，炼蜜丸，芡实大。每服一丸，薄荷汤化下。若痘毒上攻，口齿生疮，以生地黄汁化服，及用鸡翎扫敷患处。

&emsp;&emsp;（七七）治疔疮发背等证，或麻木，或呕吐，重者昏愦。此药服之，不起者即起，不痛者即痛，痛甚者即止，昏愦者即苏，呕吐者即解，未成者即消，已成者即溃，有夺命之功，乃恶证中之至宝也。

&emsp;&emsp;蟾酥（酒化） 轻粉 麝香（各五分） 枯矾 寒水石（ ） 铜绿 乳香 没药（各一钱）朱砂（三钱） 蜗牛（二十个，另研，无亦可）

&emsp;&emsp;上为末，用蜗牛或酒糊捣丸，绿豆大。每服二三丸。温酒、葱汤下。或用葱白三四寸，病者自嚼烂吐于手心，包药在内，用热酒和葱送下，如人行五七里，汗出为效。重者再服一二丸，或外用一丸入疮孔内，以膏药贴之。

&emsp;&emsp;（七八） 治一切疔疮毒疮，出汗则愈，神效。

&emsp;&emsp;干蟾酥（二钱，乳化） 没药 硼砂 寒水石（ ） 雄黄（各三钱） 乳香 朱砂血竭（嚼成饼者真） 枯矾（各一钱） 轻粉 冰片（各五分） 蜈蚣（一条去头，酒浸焙干）蜗牛（四十九个，研为膏，或无亦可）

&emsp;&emsp;上各研为细末，取蜗牛、蟾酥研匀，入诸末熟杵丸，绿豆大，朱砂为衣。每服四五丸，嚼葱白一口，吐在手心，将药包葱内，用温酒吞下，须臾汗出，或少吐泻，毒即解。

&emsp;&emsp;立斋曰∶前回生丹乃 悍攻毒之剂也，盖无经不至，无气不动者。后夺命丹尚缓。若食一切禽畜毒物，及疮脉浮紧细数，毒蓄在内，并恶毒证，凡宜汗吐者，当用前丹有神效。

&emsp;&emsp;若老弱之人，或疮毒稍轻者，宜用后丹，或更以隔蒜灸之为良。

&emsp;&emsp;（七九）李颐颜先生口授，非泛常之药，万宝之秘，专治一切疔毒，并有神效。

&emsp;&emsp;金脚信 明 砂 明乳香 半夏 上红丹（各五分） 巴豆肉（不去油） 明雄黄 大南星南硼砂（各一钱） 大斑蝥（十五个，去头足翅）

&emsp;&emsp;上为细末，旋取蟾酥和丸，麻子大，朱砂为衣。每服十五丸，好酒下，看疮生上下，食前后服，能饮者至醉为佳。凡肿毒失治，毒瓦斯入腹，用此药能起死回生，服药后吐泻俱作乃苏。

&emsp;&emsp;（八十）治时毒肿甚，咽喉不利，取嚏以泄其毒。

&emsp;&emsp;玄参（一钱半） 牙皂 川芎（各一钱） 藜芦（五分，一方无此） 羊踯躅花（二钱半）

&emsp;&emsp;上为末，用纸捻蘸少许入鼻内，取嚏为度。按∶此方止用皂角、川芎、北细辛三味即可，亦不必藜芦踯躅之毒品也。总不若通关散为妙，方在因阵九十八。

&emsp;&emsp;（八一）方在寒阵十九。治发热狂躁，咽喉肿痛。

&emsp;&emsp;（八二） 治时毒肿痛，大便秘结，脉沉数。

&emsp;&emsp;山栀（炒） 枳壳 大黄（煨） 升麻 牛蒡子（炒） 郁金（等分）

&emsp;&emsp;上水煎服。或为细末，每服三钱，蜜水调下。

&emsp;&emsp;（八三） 治肝、胆、小肠经风热血燥，筋挛结核，或耳项胸乳胁肋作痛，并一切肝火之证。

&emsp;&emsp;山栀 当归 木瓜（不犯铁） 茯苓（各一钱） 柴胡 芍药（炒） 川芎（各七分）龙胆草（八分） 白术（二钱） 熟地（一钱半） 炙甘草（五分）

&emsp;&emsp;上姜、水煎服。

&emsp;&emsp;（八四） 治疮疡肿痛，发热饮冷，脉沉实，睡语不宁。上方即防风通圣散，每料加黄连五钱，每剂用一两，水煎服。方在攻阵十六。

&emsp;&emsp;（八五）治疡毒纯阳，肿痛发热。

&emsp;&emsp;连翘（二钱） 山栀（炒） 黄芩（炒） 黄连（炒） 甘草（各一钱） 芍药（一钱半） 牡丹皮（一钱二分）金银花（三钱）水煎服。大便若秘，量加大黄。

&emsp;&emsp;（八六） 治疮疡气虚内热，烦渴不宁。

&emsp;&emsp;人参 黄 生地黄 地骨皮 柴胡（各一钱半） 白茯苓 石膏（ ） 知母（各一钱）水、姜、煎服。

&emsp;&emsp;（八七）治一切痈疽毒疮， 肿作痛，或烦躁。

&emsp;&emsp;苦参不拘多少为末。

&emsp;&emsp;上用水糊丸，桐子大。每服二三钱，温酒下。

&emsp;&emsp;（陈氏）

&emsp;&emsp;（八八）治遍身瘙痒，癣疥疮疡。

&emsp;&emsp;苦参（四两） 玄参 黄连 大黄 独活 枳壳 防风（各二两） 黄芩 栀子 菊花（各一两）

&emsp;&emsp;上为末，炼蜜丸，桐子大。食后茶酒任下三四十丸，日三服。

&emsp;&emsp;（八九）治时毒 肿赤痛，烦渴便秘，脉实而数。

&emsp;&emsp;大黄（煨） 黄芩 升麻（各二钱） 芒硝 栀子（各一钱半）水一钟半，煎六分。空心热服。

&emsp;&emsp;（九十） 治痈疡热毒炽盛，大便秘结。此即前连翘消毒散。

&emsp;&emsp;连翘（一两） 大黄 山栀子 薄叶 黄芩（各五钱） 甘草（一两半） 朴硝（二钱半）

&emsp;&emsp;上每服一两，水煎服。

&emsp;&emsp;（九一）治一切痈毒，其功不可尽述。

&emsp;&emsp;大黄（煨） 白芷（各五钱）水二钟，煎一钟。食前服。

&emsp;&emsp;立斋曰∶此方乃宣通攻毒之剂，若脉沉实，便秘者，毒在脏也，宜服之，其功甚大。若脏腑调和，脉不实者不可用。《医林集要》方用大黄一斤，白芷六两，为末，每服三钱，热酒调下，更用茶清调搽患处，名曰万金散。盖因其功而珍之也。或用水跌为丸，以便于服亦可。吴江申佥宪兄患背疽坚硬，脉沉实，乃毒在内，用一服，大小便下污物，再服而消。

&emsp;&emsp;恐患者忽此二药，故以此尝验者告之。

&emsp;&emsp;（九二） 治一切痈疽肿毒，其功不可尽述。

&emsp;&emsp;乳香 没药 当归 穿山甲（炮） 木鳖子 连翘（各一钱） 甘草（炙，五分） 栝蒌仁（八分）牙皂（炒） 贝母（各七分） 忍冬藤（二钱） 大黄（生熟各一钱半）

&emsp;&emsp;上水、酒各一钟，煎一钟。食前服。此方攻毒止痛化脓之良剂也，屡用屡验。若脓成或已溃者，大黄可不用，恐泄其真气，则脓者难溃，溃者难敛也。亦有脓虽溃，脉仍洪数，或沉实，喜冷者，火邪尚在，又所宜用。

&emsp;&emsp;（九三） 治疮疡发热而呕，大便秘结，脉洪而实。

&emsp;&emsp;黄连 芍药 当归 槟榔 木香 黄芩 栀子 薄荷 桔梗 甘草（各一钱） 连翘大黄（各一钱半）姜、水煎，仍量虚实治之。

&emsp;&emsp;（九四）逐瘀血。

&emsp;&emsp;桃仁 苏木（各一两） 生地黄（五钱） 虻虫（去足翅，炒） 水蛭（炒，各三十个）

&emsp;&emsp;上每服三钱，水一盏，煎六分。空心服。

&emsp;&emsp;（九五） 治脑疽、痈疽毒盛实者。

&emsp;&emsp;漏芦 黄 甘草 连翘 沉香（各五钱） 大黄（一两，微炒）

&emsp;&emsp;上每服四五钱，姜、枣、水煎服。

&emsp;&emsp;（九六） 治痈疽发背，丹疹时行热毒，赤肿 痛。

&emsp;&emsp;漏芦 黄芩 白蔹 连翘 枳壳（麸炒） 升麻 粉草 麻黄（去节） 大黄（湿纸裹煨）朴硝（各一两）

&emsp;&emsp;上每服五六钱，姜、水煎，去 。空心服。下恶物为妙。

&emsp;&emsp;（九七）治时毒头面红肿，咽嗌堵塞，水药不下，若脏腑素有积热，发为肿毒疙瘩，一切红肿恶毒。

&emsp;&emsp;漏芦（二钱） 升麻（一钱半） 黄芩（酒洗） 生甘草 玄参 牛蒡子（炒研） 苦梗连翘（各一钱） 蓝叶（如无，用青黛） 大黄（酒浸，量轻重用之）水煎服。大利之结者，加芒硝。

&emsp;&emsp;（九八）治脾胃伏火，大肠干燥，或风热血结，宜用此丸通之。若结在直肠，宜用猪胆汁导之。盖肾主五液，开窍于二阴，若津液滋润，则大便通调，若津液不足，脾气亏损，必当培补，乃忌此药。

&emsp;&emsp;桃仁（去皮尖） 麻子仁（各一两） 羌活 归尾 大黄（煨） 皂刺 秦艽（各五钱）

&emsp;&emsp;上各另研为末，炼蜜或猪胆汁丸桐子大。每服三四十丸，白汤下。若用猪胆汁导而粪不结燥者，须急补元气。

&emsp;&emsp;（九九）善逐滞血。

&emsp;&emsp;当归（一两） 桂心 芍药（各半两） 桃仁（去皮尖，研） 没药（各三钱） 虻虫（去足翅）水蛭（炒，各三十个）

&emsp;&emsp;上为末，醋糊丸，桐子大。每服三五丸，空心醋汤下。

&emsp;&emsp;（百）行血，利水，通大便。

&emsp;&emsp;当归（半两） 大黄 桂心（各三钱） 赤芍药 葶苈（各二钱） 人参 甘遂（面裹煨，半钱）炼蜜丸，如弹子大。空心米饮化下一丸。

&emsp;&emsp;（百一）治疮疡热极汗多，大渴便秘，谵语发狂。

&emsp;&emsp;大黄（二两半，半生半熟） 芒硝 甘草（各二两）

&emsp;&emsp;上为末，炼蜜丸，弹子大。每服一丸，童便、酒化下，白汤亦可。

&emsp;&emsp;（百二） 解诸痈毒。

&emsp;&emsp;忍冬藤（鲜者四五两，若干者，止用一两，捣） 大甘草节（一两，生用）二味入砂锅内，以水二钟，煎至一钟，再入无灰酒一钟，又煎数沸，去 ，分三服，病重者昼夜两剂，至大小便通利为度，另用忍冬藤研烂，入酒少许罨患处。

&emsp;&emsp;（百三） 治一切痈疽发背，疔疮喉痹等证。

&emsp;&emsp;用金银花藤叶捣烂，取汁半钟，和热酒半钟温服，甚者不过三五服，可保无虞。

&emsp;&emsp;（百四） 治痈疡热毒最妙。

&emsp;&emsp;用槐花四五两炒微黄，乘热入酒二钟，煎十余滚，去 热服，未成者二三服，已成者一二服，但察其有热毒未清者皆可用。槐花治湿热之功最为神速，惟胃寒者不宜服。大抵肿毒非用蒜炙及槐花酒先去其势，虽用托里诸药，其效未必甚速。

&emsp;&emsp;（百五）治乳痈吹乳，不问已成未成皆可用。

&emsp;&emsp;用蒲公英一握，捣烂，入酒半钟，取酒温服， 贴患处，甚者不过三五服即愈。

&emsp;&emsp;（百六） 能托散诸毒，治女人乳痈尤效。

&emsp;&emsp;远志（不拘多少，用米泔浸洗，捶去心）

&emsp;&emsp;上为末。每服三钱，用好酒一钟调，迟少顷，澄清饮之，以滓敷患处。

&emsp;&emsp;（百七）治杨梅风毒，腰痛。

&emsp;&emsp;牛膝 川芎 羌活 五加皮 杜仲 甘草 地骨皮 薏仁（各一两） 生地黄（十两）海桐皮（二两）

&emsp;&emsp;上 咀，用帛裹入无灰酒浸二七日，夏月三五月。每服一杯，日三五次。

&emsp;&emsp;（百八）昆布（三钱） 海藻（五钱） 沉香 雄黄（各一钱，研末） 海螵蛸（二钱）

&emsp;&emsp;上为咀，用好酒一升汤煮。任意每服一二钟，或浸十余日亦可饮。

&emsp;&emsp;（百九）大治口渴。

&emsp;&emsp;取嫩桑枝细切一升炒，以水三升，煎一升。日服三五剂，更多尤妙。《抱朴子》云∶疗风痹干燥，臂痛香港脚，四肢拘挛，上气眩晕。久服补肺消食，利小便，轻身，耳目聪明，令人光泽，其功不能尽述。

&emsp;&emsp;（百十）治痈疽发背、一切恶疮，预服则毒瓦斯不入内。

&emsp;&emsp;真麻油 一斤，银器内熬十数沸，候冷。

&emsp;&emsp;上用酒两碗，入油五盏。通口热服，一日用尽，缓则数日服之。吴安世云∶吾家三世用之，无有不效。又闻猎者云∶凡中药箭，急饮麻油，药毒即消，屡用甚 。按∶上方凡大便秘结而毒蓄于内者，最宜用之以疏通其毒。若阴毒及大便不实者，乃非所宜。

&emsp;&emsp;（百十一）治丹毒疔疮红丝走散，或时毒瘀血壅盛。用细瓷器击碎，取有锋 者一块，以箸一根，劈开头尖夹之，用线缚定，两手指轻撮筋尾，令瓷 正对患处，约悬寸许，再另用箸一根频击箸头，令毒血遇刺皆出，毒自减退。若毒瓦斯入腹膨胀者难治。

&emsp;&emsp;（百十二） 治咽喉急痛。

&emsp;&emsp;穴在手大指内侧去瓜甲角如韭叶，刺入二分许，以手自臂勒至刺处，出血即消。若重而脓成者，必须针患处，否则难治。

&emsp;&emsp;（百十三） 凡痈疡势 毒盛，血凝不散者，宜用此法以杀其势。

&emsp;&emsp;治痈初作，先以笔管一个，入大蚂蝗一条，以管口对疮头使蜞吮，恶血得去其毒即散。

&emsp;&emsp;如疮大，须换三四条。若吮正穴，蜞必死矣，屡试屡效。若血不止，以藕节上泥涂之即止。若疮头未明，以井边泥涂上，先干处即是。

&emsp;&emsp;（百十四）治一切疮疡，无有不愈。

&emsp;&emsp;其法令病患以手肘凭几而坐，男左女右，将手臂竖起要直，乃用竹篾一条，自臂腕中曲处横纹间量起，贴肉直上至中指尖尽处截断为则，不量指甲。另用竹扛一条，令病患脱衣正身骑定，前后用两人扛起，令病者脚不着地，仍使人扶定，勿令伛偻，却将前量臂篾从竹扛上尾 骨坐处，直贴脊背量至蔑尽处记之，此取中之处，非灸穴也。又用薄篾量男左女右手中指节两横绞处，截为同身寸法，将此寸蔑即安前脊中点记处，两边各开一寸，尽处即是灸穴，各灸五七壮。疽发于左则灸右，疽发于右则灸左，两边俱甚则左右皆灸。盖此穴乃心脉所过之处，凡痈疽皆心火之留滞，灸此则心火流通而毒自散矣，有起死回生之功，屡试屡验。

&emsp;&emsp;（百十五）治一切痈疽疮毒大痛，或不痛，或麻木，及治痘疔毒瓦斯炽盛，使诸痘不能起发，已起发者不能灌脓，已灌脓者不能收靥等证。如痛者灸至不痛，不痛者灸至痛，其毒随火而散，此攻散郁毒从治之法也，大有回生之功。其法用大蒜头去皮切三分浓，按疮头上，用艾炷于蒜上灸之，五壮换蒜复灸，或三十壮，或一二百壮，愈多愈妙。未成者即消，已成者亦杀其大势，不能为害。如疮大用蒜捣烂摊患处，将艾铺上烧之，蒜败再换。

&emsp;&emsp;或阴毒紫白色，不起发，不痛，不作脓者，尤宜多灸，仍服托里之剂。如灸后仍不痛，或不作脓，不起发者不治，此气血虚极也。

&emsp;&emsp;（百十六）治溃疡气血俱虚，不能收敛，或风寒袭之，以致血气不能营运，皆令不敛。用炮附子去皮脐研末，以唾津和为饼，置疮口上，将艾炷于饼上灸之，每日灸数壮，但令微热，勿令痛，如饼干，再用唾津调和，务以疮口活润为度。

&emsp;&emsp;（百十七） 治疮疡肿毒硬而不溃，及溃而不敛，并一切顽疮恶疮。用江西豆豉饼为末，唾津和作饼子，如钱大，浓如三文钱，置患处，以艾炷于饼上灸之，干则再易。如灸背疮，用漱口水调饼覆患处，以艾铺饼上灸之。如未成者即消，已成者亦杀其大毒。如有不效，必气血虚败也。

&emsp;&emsp;（百十八）治一切气滞结肿或痛，或闪肭，及风寒所伤作痛，并效。

&emsp;&emsp;木香（五钱） 生地黄（一两）

&emsp;&emsp;上以木香为末，生地黄杵膏和匀，量患处大小作饼，置肿处，以热熨斗熨之。

&emsp;&emsp;（百十九）治瘰 流注肿块，或风寒袭于经络，结肿或痛。

&emsp;&emsp;用香附为末，酒和量疮毒大小作饼，覆患处，以热熨斗熨之。未成者内消，已成者自溃。

&emsp;&emsp;若风寒湿毒，宜用姜汁作饼。

&emsp;&emsp;（百二十）治发背不起，或瘀肉不溃，此阳气虚弱。用桑枝燃着，吹熄其焰，用火灸患处片时，日三五次，以助肿溃。若腐肉已去，新肉生迟，宜灸四畔。其阴疮瘰 ，流注疮，恶疮久不愈者，亦宜用之。大抵此法，未溃则解热毒，止疼痛，消瘀肿，已溃则补阳气，散余毒，生肌肉。若阳证肿痛，甚或重如负石，初起用此法，出毒水即内消；其日久者用之，虽溃亦浅，且无苦楚。惜患者不知有此，治者亦不肯用此也。

&emsp;&emsp;（一二一）治流注结核，骨痈鹤膝，肢体肿块，或痛或不痛。或风寒袭于经铬，流注肢体，筋挛骨痛。或跌扑损伤，止痛散血消肿之良法。或先用隔蒜灸法而余肿未消，最宜用熨，以助气血而行壅滞，其功甚大。用葱头钿切，杵烂炒热敷患处，冷即易之，再或热熨数次，肿痛即止，其效如神。或用葱煎汤，熏洗伤处亦妙。或用葱一大把，束其数节，切为薄饼置患处，用热物熨之，或铺艾灸之亦可，必易饼多熨为妙。

&emsp;&emsp;（一二二）雄黄 朱砂 血竭（真者） 没药（各一钱） 麝（二分）

&emsp;&emsp;上五味，研细末，用棉纸卷为粗捻，约长尺许，每捻中入药三分裹定，以真麻油润透，点灼疮上。须离疮半寸许，自红晕外圈周遭徐徐照之，以渐将捻收入疮口上，所谓?外而内也。更须将捻猛向外提，以引毒瓦斯，此是手法。此药气从火头上出，内透疮中，则毒随气散，自不内侵脏腑。初用三条，渐加至五七条，疮势渐消，可渐减之，熏罢随用后敷药。

&emsp;&emsp;广陵李杜云∶背疮所患，惟内攻与外溃耳。证属火毒，酝酿斯成，不能外散，势必内攻，不能中出，势必旁溃。医者往往以凉药围解，多罹此二患。又阴疮不起发者，止有隔蒜灸一法，然亦未见凿凿取效。此方初用药捻熏照，以火引火，毒瓦斯外散，后用药敷围，追脓止痛，毒从孔窍及疮顶中出，可免旁溃矣。阴疮一照，即起红晕，状如蒸饼，变为阳证，可保无虞，此其奇中大略也。照法日每一次，初次用捻三根或四根，次日用四根或五根，再次渐至六七根止，大率看疮轻重，酌捻多寡。重者不过六七日，腐肉尽化为脓，从疮口中陆续涌出，新肉如石榴子累累而生，此时不必再照。围药终始如一，随疮势大小，渐渐收入。照围后不可听医用膏药贴盖，以致毒瓦斯怫郁，止剖葱叶量疮口贴之。凡照时先须用猪蹄煎汤，澄清洗去围药。

&emsp;&emsp;如法熏照，待疮势大愈，肉生将满，始可用生肌散，或护以太乙膏，平复后膏药犹不可离，此其始末细微也。内服者，大要不出十宣散、护心散等方，最忌寒凉，恐伤胃气。此疮由恼怒郁结浓味所致，受病以年计，愈久则愈甚也。调摄之法，非惩忿窒欲，清散托里，治以前方，即卢扁复生有望而走耳。又前方初止治背疽，其后一切肿毒无不牧功，盖法无定则，医贵变通，神而明之，存乎其人耳。余不佞善病，故留心方术，然未经累验，不轻授人。此一方初验于化南，再验于陈大参景山，及范中翰舍初，其它证亦曾用以推展，皆应手取效，辄赘其详于此。

&emsp;&emsp;其传则道人孙氏，今大播广陵，余先慈赖以保安者廿年云。

&emsp;&emsp;池阳来阳伯云∶王孝廉良甫为余言，广陵人有善神灯照者，疗渠发背神良，已求得其禁方矣，余识之。已西岁余客广陵，偶 肿比于股，招所谓善疗者照之，不脓得愈。又馆友胡含素患发背，大如覆盂，神懵懵愦矣，延疡医至，束手，待肉腐糜方可用膏，徐长肌肉。问其术曰至此，问其候曰百日。

&emsp;&emsp;果如其说，则含素将成乌有矣。遂急同弟辈求得前方刻本，按法治之。一日痛止，二三日神清，如脱桎梏，释重负，肉肿如盂者日缩而小，并未尝腐糜也。不月余脓尽，爽然起矣。奇矣哉！不表而汗，不针而溃，不灸而陷举，不补而实，不下而毒尽，凡医人之针刺不必用也。至理归于易简，大道本在目前，所谓不可不思议者也。古今道术入妙者皆如此类，兹重刻之，故为此叙。

&emsp;&emsp;曲梁聂云翰云∶戊戌春暮，余病疽京邸，疽据背中，前与心对，初发微若黍粒，搔之痛痒关心，寒热交作，甫十日大若升，再十日大若斗，食逆便结，匝月目不一瞬，医方所载诸死候业已十犯八九，两绝复苏，自分无生，手条后事。偶从杨楚璞得李肖衡所传异人指授仙方，如法熏敷，越二日毒渐解，乃有起色，不易方而竟就痊，距初发浃廿旬。归家出以试人，经仅逾月，重亦不出百日，靡不起者，盖余所感毒极重，势极大，又治极迟，即二三内外科名家皆束手失色，以为从所未闻未见，及试人则取验更捷，盖感有轻重，治有迟早也。顾念非此异方，不能起余必死异证，非余起死回生，不能白此方之神异，余以此方活，安忍天下人以此证危。因虑此方莫获广沛于天下，又虑天下忽视此方而不加笃信，或乱于耻功不已出之医口，疑似转盼间，致误大事而悔无及也，因赘数语以为此方之引。

&emsp;&emsp;咸林王维英云∶丙午端阳日，余左臂患疽，其大如拳，用骑竹马法，灸之百十壮， 起如铜钱，四围肿觉退。笋中蓄此仙方，命制药料，欲俟破后熏之，不识其初亦可熏也。客有备言可熏者，因于当日即熏十条，疮顶高收，四围色自，夜间毒肉从边化为稠脓，徐徐内溃，粘同胶鳔。每日如法熏照洗贴，五六日，中尖毒肉脱落一条，共有十三孔，疮外一指许旁串三孔，且痛且痒，即极力照之，初出黄水，次出稠脓，后流清浆，瞬息口牧，并未再串。其原载敷药，长安中若不产 、五龙二草，止用金银花三色敷之。干则觉痛，即去之不敷，并未用生肌散，惟护以太乙膏，月余尽痊。当此疮将愈，左臂又患一疽，正对无二，即照捻十条，敷以麸炒醋调文蛤膏，一日数更。次日五条，三日顶破脓出，不痛不痒，其毒尽散。同时有患别疮者，余付此药熏之，随熏即散，并未成形。乃知是方也，真仙方哉！真仙方哉！持此疗疮，天下无疮矣余恐世人但知疮破后可照，不识照初发者尤易散；又恐因敷药不全，并弃前方，不识敷药不用亦可也，故备述终始，以神此方之用。

&emsp;&emsp;（一二三） 洗阴湿诸疮。

&emsp;&emsp;蛇床子（二两） 朴硝（一两）

&emsp;&emsp;上每用一两，水一一碗，煎数沸，洗疮拭干，掺生肌药。

&emsp;&emsp;（一二四） 治一切痈肿溃烂。毒势甚者，先用此药二三次，以后用猪蹄汤。

&emsp;&emsp;雄黄（一两） 白矾（四两） 寒水石（ ，一两半）

&emsp;&emsp;上俱为末，用滚汤二三碗，乘热入药末一两洗患处，以太乙膏或神异膏贴之。

&emsp;&emsp;（一二五） 治一切痈疽杖疮溃烂，去恶肉，润疮口，止痛。

&emsp;&emsp;白芷 黄芩 当归 赤芍药 独活 生甘草 露蜂房（连子者佳，各五钱）用猪蹄一只，水四五碗，煮熟去油 ，取清汤，入前药一两许，煎十数沸，去 温洗，恶肉随洗而下，随用膏药贴之。按∶此汤不必用黄芩，或以白矾易之更佳。

&emsp;&emsp;（一二六） 洗痈疽溃烂。

&emsp;&emsp;白芷 藿香 茅香 香附 防风（各三钱） 木香 甘草（各钱）

&emsp;&emsp;上用水三碗，煎数沸，去 ，淋洗患处。

&emsp;&emsp;立斋曰∶此乃馨香之剂也，血气闻香则行，得臭则逆也，凡疮毒将尽未尽宜用之。

&emsp;&emsp;若有瘀肉，宜先用雄黄解毒散解之，后用此方，洗后须即用膏药贴护，勿使风入肌肉易生，直至收口为度。最忌用生肌之药

&emsp;&emsp;（一二七）车前草 草 金银花 五爪龙草上四味，鲜草，一处捣烂，加多年陈米粉，即常用糨衣者，初起时仍加飞盐少许，共调为稠糊敷疮上，中留一顶拔脓出。若冬时无鲜者，用干叶为末，陈醋调敷亦可。或五龙草一时难得，即单用四味亦能奏功，不必拘执也。阳伯曰∶疮毒初起毒盛者，须内服败毒药数剂；其有气血薄弱者，亦须用托里药数剂，则万全之计耳。

&emsp;&emsp;（一二八）敷一切恶毒，即收敛消肿，神效。

&emsp;&emsp;牛粪灰（晒干烧灰，用新瓷罐盛之，干处加倍用） 铁线草 草乌 文蛤 白芨白蔹 贝母心 陈小粉（炒极黄色，各等分）

&emsp;&emsp;上为末，用高醋熬热调药如糊敷疮，四围中留钱孔以出毒瓦斯，干则易之。疮势恶甚者，用飞龙夺命丹等药，出汗，无不效。

&emsp;&emsp;（一二九）敷热壅肿毒。

&emsp;&emsp;大黄（一两半） 白芨（一两） 朴硝（二两）

&emsp;&emsp;上为末，井水调搽，干则润之。

&emsp;&emsp;（百三十）治一切痈疽肿毒。

&emsp;&emsp;草乌 贝母 天花粉 南星 芙蓉叶（等分）

&emsp;&emsp;上为末，用醋调搽四围，中留头出毒，如干，用醋润之。

&emsp;&emsp;（一三一）治疮疡元气虚寒， 肿不消，或不溃敛，或筋挛骨痛，一切冷证。

&emsp;&emsp;草乌（二两） 南星（煨） 赤芍药（炒） 白芷（各一两） 肉桂（五钱）

&emsp;&emsp;上为末，葱汤调涂，热酒亦可。

&emsp;&emsp;（一三二）一名洪宝丹。治疮属纯阳，肿痛发热。

&emsp;&emsp;天花粉（三两） 姜黄 白芷 赤芍药（各一两）

&emsp;&emsp;上为末，茶汤调搽患处。

&emsp;&emsp;（一三三）治疮属半阴半阳。

&emsp;&emsp;紫荆皮（炒，五两） 独活（去节，炒，一两） 赤芍药（炒） 白芷 石菖蒲（各二两）

&emsp;&emsp;上为末，葱酒调搽。

&emsp;&emsp;（一三四） 诸发背痈疽，及诸疮，不问肿溃皆效。

&emsp;&emsp;黄柏（炒） 草乌（炒，各一两）

&emsp;&emsp;上为末，用漱口水调入香油少许搽患处，如干，仍用水润之。

&emsp;&emsp;（一三五） 治大头瘟肿甚者，以此药敷之。

&emsp;&emsp;芙蓉叶 霜桑叶 白蔹 白芨 大黄 黄连 黄柏 白芷 雄黄 芒硝 山茨茹 赤小豆南星 金线重楼上等分为末，蜜水调敷肿处，以翎频扫之。

&emsp;&emsp;（一三六） 敷一切肿毒，热浮在外，或时气热壅者。

&emsp;&emsp;黄柏 大黄（各等分）

&emsp;&emsp;上为末，用醋调敷，如干，用水润之。

&emsp;&emsp;（一三七）治阴疽发背，寒邪流注，风湿冷痹，诸香港脚冷痛无红赤者，及跌扑所伤为敷凉药，或人元气虚寒，肿不消散，或不溃敛，及痈肿坚硬，肉色不变，久而不溃，溃而不敛，或鼓椎风筋挛骨痛，一切阴寒冷证第一药也。

&emsp;&emsp;草乌 肉桂（各五钱） 姜黄（炒） 南星（煨） 白芷 赤芍药（炒，各一两）

&emsp;&emsp;上为末，葱汤或热酒调涂。

&emsp;&emsp;（一三八）治一切疮肿，不甚 热，积日不消。

&emsp;&emsp;紫荆皮（炒，五两） 独活（去节，炒，三两） 赤芍药（炒，二两） 白芷 菖蒲（各一两）

&emsp;&emsp;上为末，葱头煎汤调搽。

&emsp;&emsp;（一三九）治疮疽初起，先以麦饭石膏涂之，俟疮根渐收，即敷神异膏敛之。

&emsp;&emsp;但麦饭石膏难于修合，用神异膏亦效。

&emsp;&emsp;白麦饭石（炭火 ，醋淬数次，研极细二两。据《本草》所载，凡石如饭团，粒粒粘结成块者即是，皆可用也） 鹿角（生取带脑骨者，断之，用炭火烧烟尽，研极细四两）

&emsp;&emsp;上用米醋调和，入砂器煎，以竹片不住手搅熬成膏。先用猪蹄汤洗患处，以鹅翎拂涂四围，干则以醋润之，若腐烂者，用布帛摊贴之。李氏曰∶麦饭石膏治发背痈疽神妙，惜世罕知。

&emsp;&emsp;有患痈不溃而危者，全用此膏，一夕顿溃。凡疽得脓，其毒始解，或有不溃者，须用此膏，故录之俾精择修合，以取十全之功也。尝见世间医者，每有妙方，秘而不传，或更改以惑人，诚可恶也。余思西华麦饭石膏守死不传，其立心私刻，君子鄙之矣。

&emsp;&emsp;（百四十）治疖毒。

&emsp;&emsp;用羊角连内骨烧存性，为末。酒调三钱，分上下服之，疮可散。立斋曰∶此方未尝用，盖秘方也。尝治面上或身卒得赤斑，或痒或瘭毒，此而不治，亦乃杀人。以 羊角烧存性，研为极细末，以鸡子清调涂之，甚效。本草亦云然。

&emsp;&emsp;（一四一）治疮疡溃烂，疼痛不可忍，诸药不效者。

&emsp;&emsp;乳香 没药（各二钱） 寒水石（ ） 滑石（各四钱） 冰片（一分）为细末，搽敷患处，痛即止。此方乳、没性温，佐以寒剂制之，故寒热之痛皆妙。

&emsp;&emsp;（一四一）治发背中央肉死，涂之即腐；未死，涂之即生。若初起肿痛，用点数处，则解毒顿消，若瘀肉腐黑，涂之即溃。若恶疮顽疮，元气无亏，久不收敛者，内有毒根，以纸捻醮 其内。有等发背因元气虚弱，或因克伐，元气亏损，毒瓦斯散漫，中黯外赤，不腐不溃，须服大补之剂，中涂三四寸许，至五六日间，赤黯之界自有裂纹如刀划之状，中央渐溃渐脱，内用纯阳之药以接其元气，庶能收敛。若妄用刀针。去肉出血，则阳随阴散，元气愈伤，或涂凉药则毒瓦斯不解，气血愈虚，非徒无益，适以害之矣。其方用巴豆去壳炒黑，研为膏，点肿处，或涂瘀肉上，则自消化，或加乳香少许亦可。如涂疮内，或加香油少许调稀可用。若余毒不敛者，以此 之，不致成痛。

&emsp;&emsp;（一四三） 此溃脓药，外科不可缺。

&emsp;&emsp;蟾酥 硼砂 轻粉 巴豆（各五钱） 蜗牛（二个） 麝香（一分）

&emsp;&emsp;上先将巴豆研如泥，次入蜗牛、麝香再研，后入各药研极细，以小瓷瓶收藏。每用少许以乳汁化开，先用铁轻轻拨破毒头，挑药米粒许纳于疮口，外用清凉膏贴之。

&emsp;&emsp;（一四四）治一切顽疮，内有脓管瘀肉，或瘰 结核不化，疮口不合，宜此药追蚀腐之。

&emsp;&emsp;赤石脂（五钱） 轻粉 麝香（各五分） 乳香 白丁香（各三钱） 生砒 黄丹（各一钱）蜈蚣（一条，炙干）

&emsp;&emsp;上为末，搽瘀肉上，其肉自化。若疮口小或痔疮，用糯米糊和作细条，阴干 入，外以膏药贴之。凡疮口久不合者，内有脓管，必须用此腐之，内服托里之药。

&emsp;&emsp;（一四五）治疮疡脓熟不溃。

&emsp;&emsp;乳香（二分） 白丁香（真者是） 巴豆（炒焦） 碱（各五分）

&emsp;&emsp;上为末，热水调点疮头上，常以碱水润之，勿令其干。

&emsp;&emsp;（一四六）治脓成不溃者。

&emsp;&emsp;白丁香 砂（另研） 真没药 乳香（各一匙）糯米四十粒，先以矿灰拳大一块，置瓷碗内，量入井水，待热气将息，以米排入灰中，良久候米如水晶状，取出用之，如米未就，再用灰制。

&emsp;&emsp;上各另为末，然后和匀收贮。用时以饭丸麦粒大，每用一粒，水湿粘疮头上，其脓自出。

&emsp;&emsp;凡疮疡血气壮实，脓成不溃者，宜用此药以泄其毒，则肌肉易生，疮口易敛。若气血亏损者，须用甘温之剂以培根本，否则不惟不溃，且难收敛。若附骨疽及紧要之地，当及时针砭出之为善。

&emsp;&emsp;（一四七） 治痈疽不肯作脓。

&emsp;&emsp;新巴豆肉 明砒 斑蝥（等分）

&emsp;&emsp;上为细末， 疮内，恶肉自化。

&emsp;&emsp;立斋曰∶此方药性太毒，果有恶毒之证，宜用腐之，取其以毒攻毒也。若以阳气虚，不能腐化成脓者，宜用大补之剂，及桑木灸之。丹溪云∶气血壮实，脓自涌出。大抵疮之溃敛迟速，总由血气之盛衰使然也。

&emsp;&emsp;（一四八）治一切疮疽 肉突出，不问大小长短，用藜芦一味为末，以生猪脂和研如膏涂患处，周日易之。

&emsp;&emsp;（一四九）治疮口不合。

&emsp;&emsp;木香 轻粉（各二钱） 黄丹 枯矾（各五钱）

&emsp;&emsp;上为细末，用猪胆汁拌匀晒干，再研细，掺患处。

&emsp;&emsp;立斋曰∶此方乃解毒去腐搜脓之剂，非竟自生肌药也，盖毒尽则肉自生。常见患者往往用龙骨、血竭之类以求生肌，殊不知余毒未尽，肌肉何以得生，及增腐烂耳。若此方诚有见也。

&emsp;&emsp;（百五十）李氏云∶龙游有患背疽者，大溃，五脏仅隔膜耳，自谓必死。用鲫鱼去肠，实以羯羊粪，烘燥为末，干掺之，疮口自收。此出洪氏方，屡用有效，故附于此。须候脓少欲生肌肉时用之。

&emsp;&emsp;（一五一）治咳嗽吐脓，痰中有血，胸膈两胁作痛，烦闷作渴，或出臭浊，已成肺痈证。

&emsp;&emsp;桔梗（炒） 贝母 当归（酒浸） 栝蒌仁 枳壳（麸炒） 薏仁 桑白皮（炒） 百合（蒸，各一钱五分） 五味子（炒） 知母（炒） 地骨皮 甜葶苈（炒） 甘草节 防己 黄 杏仁（各五分）水二钟，煎服。

&emsp;&emsp;（《济生》）

&emsp;&emsp;（一五二） 治肺痈咳嗽脓血，咽干多渴，大小便赤涩。

&emsp;&emsp;方如前，但少五味、葶苈、知母、地骨皮四味。

&emsp;&emsp;用水二钟，姜五片，煎八分。食远服。大便秘者，加大黄。

&emsp;&emsp;（一五三） 治气血劳伤，咳脓咯血，寒热往来，夜出盗汗，羸瘦困乏，一切虚损肺痿之证并治。

&emsp;&emsp;人参 五味子（炒，捣） 熟地黄 当归（酒炒） 白术（炒） 白茯苓 炙甘草 陈皮桔梗（炒） 前胡（各一钱） 黄 （炙） 地骨皮 桑白皮（炒） 枳壳（炒） 柴胡（各七分）水一钟半，生姜三片，煎八分。食后服。

&emsp;&emsp;（一五四）治肺痈吐脓，五心烦热，壅闷咳嗽。

&emsp;&emsp;贝母（去心） 紫苑（去苗） 桔梗（炒，各一钱半） 甘草（七分）水一钟半，煎七分，食远服。如咳嗽，加杏仁。亦可为末，白汤调服。

&emsp;&emsp;（一五五）治肺痈久不敛口。

&emsp;&emsp;用合欢皮白蔹二味同煎服。合欢皮即槿树皮也，亦名夜合。

&emsp;&emsp;（一五六）治饮食过度，或煎爆伤肺，咳嗽咽干，吐痰唾血喘急，胁痛不得安卧，肺痿等证。

&emsp;&emsp;紫菀茸（去苗） 桑叶（经霜者） 款冬花 百合（蒸焙） 杏仁（去皮尖） 阿胶（蛤粉炒） 贝母（去心） 半夏（制） 蒲黄（炒，各一钱） 人参 犀角（镑末）甘草（炙，各五分）水一钟半，生姜三片，煎七分，入犀角末。食后服。

&emsp;&emsp;（一五七）治肺痈胸乳间皆痛，吐脓腥臭。

&emsp;&emsp;川升麻 桔梗（炒） 薏苡仁 地榆 黄芩（炒） 赤芍药（炒） 牡丹皮 生甘草（各一钱）水二钟，煎八分。食远服。

&emsp;&emsp;（一五八） 治肺痈。

&emsp;&emsp;桔梗（一钱） 甘草（一钱半） 黄连（炒） 黄芩（炒） 黄柏（炒） 山栀（炒，各七分）水二钟，煎八分。徐徐陆续饮之，不可急服。按∶此方乃降火解毒之剂也，凡发热烦渴，脉洪大者，用之即效。若脉数，咳痰腥臭，或唾脓瘀者，宜用桔梗汤。

&emsp;&emsp;（一五九）治肺痈咳而腥臭，或唾脓瘀，不问脓之成否并效。肺家之病虽有方，惟此方功效甚捷，不可忽之。

&emsp;&emsp;柘黄（一两，为末） 百齿霜（即梳垢，二钱）用糊为丸，如桐子大。每服三五十丸，米饮下。柘黄，乃柘树所生者，其色黄，状如灵芝，江南最多，北方鲜有。

&emsp;&emsp;（百六十） 治过食煎 ，或饮酒过度，致肺壅喘不能卧，及肺痈浊唾腥臭。

&emsp;&emsp;甜葶苈 桔梗（炒） 栝蒌仁 川升麻 薏苡仁 桑白皮（炒） 葛根（各一钱）甘草（炙，五分）水一钟半，生姜三片，煎八分。食后服。

&emsp;&emsp;（一六一）治肺痿喘嗽不已，往来寒热，自汗。

&emsp;&emsp;知母（炒） 茯苓 炙甘草 人参 白术 五味子（炒，捣） 麦门冬 半夏（制）薄荷 桔梗 柴胡 款年花（各一钱） 阿胶（蛤粉炒） 黄芩（炒，各二钱）川芎（五分）水二钟，姜三片，煎一钟。食远服。

&emsp;&emsp;（一六二） 治肺痈吐脓，五心烦热，壅闷咳嗽。

&emsp;&emsp;嫩黄 （盐水炒） 白芷 五味子（研，炒） 人参（等分）

&emsp;&emsp;上为细末。每服三钱，食后蜜汤调下。

&emsp;&emsp;（一六三） 治肠痈少腹胀痛，里急后重，脉滑数，或时时下脓。

&emsp;&emsp;黄 （炒） 当归（酒拌） 金银花 穿山甲（蛤粉炒） 白芷 防风 连翘 栝蒌（各三钱）水二钟，煎八分，食前服；或为末，每服三钱，食后蜜汤调下。如脓将尽，去穿山甲、连翘，倍当归，加川芎。

&emsp;&emsp;（一六四） 一名瓜子仁汤。治肠痈腹中 痛，或胀满不食，小便短涩。妇人产后多有此证，纵非痈，服之尤效。

&emsp;&emsp;薏苡仁（炒，五钱） 栝蒌仁（三钱） 牡丹皮 桃仁（去皮尖，各二钱）

&emsp;&emsp;上水煎。空心服。

&emsp;&emsp;（一六五） 治肠痈腹濡而痛，时时下脓。

&emsp;&emsp;牡丹皮 人参 黄 （炒） 白茯苓 天麻 白芷 桃仁（去皮尖） 薏苡仁 当归 川芎（各一钱）官桂 甘草（各五分） 木香（三分）

&emsp;&emsp;上水煎服。

&emsp;&emsp;（一六六） 治肠痈壅痛，大便秘涩。

&emsp;&emsp;梅仁（九个，去皮尖） 大黄（炒） 牡丹皮 芒硝 犀角（镑，各一钱） 冬瓜仁（三钱，研）

&emsp;&emsp;上水煎，入犀角末服。

&emsp;&emsp;（一六七） 一名牡丹皮汤。专治肠痈小腹坚肿而热，按之则痛，肉色如故，或赤微肿，小便频数，汗出憎寒，其脉沉紧，脓未成者，急服之。

&emsp;&emsp;牡丹皮 栝蒌仁（各三钱） 桃仁（去皮尖） 大黄（煨） 芒硝（各二钱）水二钟，煎一钟。食前服。本方去栝楼，即名大黄牡丹汤，立斋曰∶此方乃行血破血之剂也，如发热自汗恶寒，小腹作痛，小便如淋，脉未数者有效。丹溪曰∶小腹肿痞，按之痛，小便如淋，或自调，发热身无汗，复恶寒，其脉迟紧者，脓未成，宜下之，当有血，此结热所成也，故《金匮》用大黄利之，即此方也。若无前证，恐不宜用。其有脉滑数，腹内胀痛，或时时后重，而脓已下，宜用八味排脓散、蜡矾丸，及托里之药。

&emsp;&emsp;（一六八）治胃脘痈吐脓血。

&emsp;&emsp;射干（去毛） 山栀仁 赤茯苓 升麻（各一钱） 白术（五分） 赤芍药（一钱半）

&emsp;&emsp;上水煎服。

&emsp;&emsp;（一六九）治肠风脏毒下血。

&emsp;&emsp;槐花（炒） 熟地黄 青皮 白术（炒） 荆芥穗 当归身（酒拌） 升麻（各一钱） 川芎（四分）

&emsp;&emsp;上为末。每服三钱，空心米饮调下。水煎服亦可。

&emsp;&emsp;（百七十） 方在和阵二一九。治阳明虚陷，湿热便血腹痛。

&emsp;&emsp;（一七一）治瘰 马刀，已溃未溃，或日久漏者。

&emsp;&emsp;夏枯草（六两）水二钟，煎七分，去 。食远服。此生血治瘰 之圣药，虚甚者，当煎浓膏服，并涂患处，多服益善，兼十全大补汤加香附、贝母、远志尤善。

&emsp;&emsp;（一七二） 治瘰 气血尚无亏损， 核不愈，内服此药，外以针头散腐之。

&emsp;&emsp;若气血虚者，先服益气养营汤数剂，后服此药。服后 毒尽下，再服煎汤数剂。

&emsp;&emsp;南硼砂（二钱半） 轻粉（一钱） 麝香（五分） 巴豆（五个，去膜） 白槟榔（一个）斑蝥（四十个，去头翅，同糯米炒）

&emsp;&emsp;上同为极细末，取鸡子二个，去黄用清调药，仍入壳内，以湿纸数重糊口，入饭甑蒸熟，取出曝干研末。虚者每服半钱，实者一钱，用炒生姜酒、或滚汤于五更调服。如觉小腹痛，用益元散一服，其毒俱从小便出。胎妇勿饵。疮毒去后，多服益气养营汤，疮口自合。

&emsp;&emsp;此药斑蝥、巴豆似为峻利，然巴豆能解斑蝥之毒，用者勿畏。予于京师遇一富商，项有 痕一片颇大，询其由，彼云因怒而致，困苦二年，百法不应，忽有方士与药一服即退，二三再服顿退，四服而平，旬日而痊，以重礼求之，乃是必效散，因修合济入，无有不效。丹溪亦云，必效与神效栝蒌散相兼服之，自有神效，常以二剂兼补剂用之，甚效，故录之。但此药虽云峻利，然 毒之深者，非此不能解，故宜用之。

&emsp;&emsp;惟血气虚者不可用，恐其有误也。又一道人治此证，用鸡子七个，每个入斑蝥一枚，饭上蒸熟，每日空心食一个，求者甚多。考之各书瘰 门及《本草》亦有之，然气血虚者恐不能治也。

&emsp;&emsp;（一七三） 治寒热瘰 。

&emsp;&emsp;射干 连翘 玄参 赤芍药 木香 升麻 前胡 栀子仁 当归 甘草（各一钱） 大黄（二钱）水煎。食后服。

&emsp;&emsp;（一七四）治瘰 已溃，瘀肉不去，疮口不合。

&emsp;&emsp;松香末（一两） 白矾（三钱）为末。麻油调搽，干掺亦可。

&emsp;&emsp;（一七五） 治瘰 未成脓，其人气体如常，宜服此丸。形气觉虚者，宜先服益气养营汤，待血气少充，方服此丸，核消后，仍服前汤。如溃后有瘀肉者，宜用针头散，更不敛，亦宜服此丸，敛后再服前汤。

&emsp;&emsp;白术（炒） 槟榔 防风 黑丑（半生半炒取头末） 密陀僧 郁李仁（炮，去皮）斑蝥（去足翅，用糯米同炒，去米不用） 甘草（各五钱）为细末，水糊丸，梧子大。每服二十丸，早晚煎甘草槟榔汤下。服至月许，觉腹中微痛，自小便中取下 毒如鱼目状，已破者自合，未脓者自消。

&emsp;&emsp;（《肘后》）

&emsp;&emsp;（一七六）凡项下卒结囊欲成瘿者，用海藻一斤，洗去咸，浸酒饮之，不可间断，须要时时饮二三杯，有酒气方妙。

&emsp;&emsp;（一七七） 消瘿块甚效。

&emsp;&emsp;橘红（四两） 沉香 木香（各二钱） 珍珠（四十九粒，入砂罐内，以盐泥封因， 赤取出，去火毒用） 猪靥肉子（四十九枚，用豚猪生项间如枣子者）

&emsp;&emsp;上为末。每服一钱，临卧酒调徐徐咽下。患小者三五服，大者一剂可愈。切忌酸咸油腻滞气之物。须用除日于静室修合。

&emsp;&emsp;（一七八） 治师足、寡妇、室女，乍寒乍热而患疮疡，及颈间结核，肝脉弦长而出鱼际，外无寒邪，内多郁火者，宜此治之。

&emsp;&emsp;生地（一两，酒拌杵膏） 秦艽 黄芩 硬柴胡（各半两） 赤芍药（一两）

&emsp;&emsp;上为末，入地黄膏加炼蜜为丸，桐子大。每服三五十丸，乌梅汤日进二服。

&emsp;&emsp;（《外台》）

&emsp;&emsp;（一七九） 治项下结囊欲成瘿者。

&emsp;&emsp;昆布（酒洗） 海藻（酒洗，各等分）

&emsp;&emsp;上为末，炼蜜丸，弹子大。含化咽之。

&emsp;&emsp;（《济生》）

&emsp;&emsp;（百八十）治三种毒瘿。

&emsp;&emsp;海藻 海带 昆布 雷丸（各一两） 广术 青盐（各半两）

&emsp;&emsp;上为细末，老米饮为丸，桐子大。不拘时噙化四五丸。

&emsp;&emsp;（一八一）治乳痈及一切痈疽，初起肿痛即消，脓成即溃，脓出即愈。治痈之方甚多，独此方神效，瘰 疮毒尤效。凡一切痈疽余毒皆宜用之。

&emsp;&emsp;栝蒌（一个，烂研） 当归（酒洗） 生粉草（各半两） 乳香 没药（各一钱）

&emsp;&emsp;上用酒煎服，良久再服，如不能饮，以酒水各半煎之。如数剂不效，宜以补气血之药兼服之。若肝经血虚，结核不消，佐以四物、柴胡、升麻、白术、茯苓。若肝脾气血虚弱，佐以四君、芎、归、柴胡、升麻。若忧郁伤脾，气血亏损，佐以归脾汤。

&emsp;&emsp;（一八二）治肝经瘿瘤。

&emsp;&emsp;海藻 昆布 龙胆草（酒拌炒焦。各二两） 小麦（醋煮炒干，四两）

&emsp;&emsp;上为末，炼蜜丸，桐子大。每服二三十丸，临卧白汤送下，或噙化咽之尤好。凡患瘰 ，服调治之药未应，宜佐以此上二方。一方有柴胡二两。

&emsp;&emsp;（一八三） 治乳内结核。服数剂如不消宜兼服八珍汤。初起有表证者，宜先解散。

&emsp;&emsp;连翘 川芎 栝蒌仁（研） 皂刺（炒） 橘叶 青皮 甘草节 桃仁（各一钱半）

&emsp;&emsp;上水煎。食远服。

&emsp;&emsp;（一八四）治肝经血虚风热，或郁火伤血，乳内结核，或为肿溃不愈，凡肝胆经血气不和之病，皆宜用此药。

&emsp;&emsp;人参 熟地黄 芍药（炒） 茯苓 山栀（炒） 贝母（各一钱） 柴胡 牡丹皮 川芎陈皮（各五分） 当归 白术（各一钱半） 甘草（五分）

&emsp;&emsp;上水煎服。

&emsp;&emsp;（一八五）治风热血燥，手掌皱裂，或头面生疮，或遍身肿块，或脓水淋漓。

&emsp;&emsp;羌活 白芷 荆芥 软柴胡 蔓荆子 防风 甘草 牙皂 黄芩（酒炒） 黄连（酒炒，各一钱）

&emsp;&emsp;上水煎服。

&emsp;&emsp;（一八六） 治风热瘾疹瘙痒。

&emsp;&emsp;胡麻子（一两二钱） 苦参 荆芥穗 何首乌（各八钱） 威灵仙 防风 石菖蒲 牛蒡子（炒）甘菊花 蔓荆子 白蒺藜（炒） 炙甘草（各六钱）

&emsp;&emsp;上为末。每服二钱，食后薄荷汤调服，茶清亦可。

&emsp;&emsp;（一八七） 治 腿疮淫不愈，或眼目昏花，名肾脏风，并治风癣疥癞，血风疮证。

&emsp;&emsp;黄 独活 白附子（真者） 白蒺藜（等分）

&emsp;&emsp;上为末。每服二钱，用猪腰子一枚，批开入药，湿纸包裹煨熟，空心连腰子细嚼，盐汤送下。

&emsp;&emsp;（一八八） 治风湿流注，脚胫酸痛，或呕吐不食。

&emsp;&emsp;槟榔 木瓜 陈皮 炙甘草（各一钱） 香附 紫苏（各五分）水一钟半，生姜三片，葱白三茎，煎一钟。空心服。

&emsp;&emsp;（一八九） 治风癣疮疥热结，大便不通。

&emsp;&emsp;当归 陈皮（各一钱半） 枳壳（麸炒） 芍药（酒炒） 半夏（制） 桔梗（炒） 白芷苍术（米泔浸，炒） 干葛 白茯苓 甘草（炙，各一钱） 干姜（炒） 大黄（各五分） 升麻（三分）

&emsp;&emsp;上水煎服。

&emsp;&emsp;（百九十） 治风湿血热，瘾疹痒痛，脓水淋漓，疮疥发热等证。

&emsp;&emsp;当归 川芎 生地黄 白芍药 白蒺藜（炒） 黄 何首乌（不见铁。各钱半） 防风荆芥 甘草（各一钱）

&emsp;&emsp;上水煎服。

&emsp;&emsp;（一九一） 治风毒血热，头面生疮，或赤肿，或成块，或瘾疹瘙痒，脓水淋漓。

&emsp;&emsp;羌活 当归 川芎 升麻 防风 白芷 荆芥 鼠粘子（蒸） 黄连（酒炒） 黄芩（酒炒）连翘 甘草上用酒拌晒干。酒煎服。

&emsp;&emsp;（一九二） 治癣疥。

&emsp;&emsp;防风 荆芥 苦参 地骨皮 薄荷（等分） 甘草（减半）

&emsp;&emsp;上为末。蜜水调服三钱，不过三五服可净。或炼蜜丸，桐子大。每服五七十丸，食远茶清送下。

&emsp;&emsp;（一九三） 敷肾囊破烂、下疳等证。

&emsp;&emsp;麸炭 紫苏叶上等分为末。香油调搽，用紫苏叶包裹之。

&emsp;&emsp;（一九四） 治一切风癣疥癞瘙痒，脓水淋漓。

&emsp;&emsp;蛇床子 独活 苦参 防风 荆芥（各三钱） 枯矾 铜绿（各一两，二味另为末）

&emsp;&emsp;上为末。麻油调搽。

&emsp;&emsp;（一九五） 敷天泡湿热等疮。

&emsp;&emsp;滑石 粉甘草（此当半用为是）

&emsp;&emsp;上等分为末。搽敷。此方或加绿豆末，以治湿热肥疮更妙。当以此方加枯矾少半，用治肥疮大效。

&emsp;&emsp;（一九六）治诸疳疮。

&emsp;&emsp;海螵蛸（三分） 白芨（一分） 轻粉（一分）

&emsp;&emsp;上为末。先用浆水洗拭，干敷。

&emsp;&emsp;（一九七）治小儿天泡疮。

&emsp;&emsp;好滑石 黄柏上共为末敷之。仍内服荆防败毒散，或金银花散。热甚者，宜服大连翘饮。一方名碧玉散，以青靛调前二味如泥，用皂刺挑破泡水，次敷药，神效。

&emsp;&emsp;（《秘方》）

&emsp;&emsp;（一九八）治一切杨梅疮，不拘始终虚实，皆可取效。

&emsp;&emsp;土茯苓 即名仙遗根。用鲜者二两，洗净，以木石臼捶碎。

&emsp;&emsp;用水三碗，煎两碗，去 ，入后药煎服。

&emsp;&emsp;当归 生地 防风 木通 薏仁（各八分） 金银花 黄连 连翘（各一钱） 白术 白鲜皮（各七分） 皂刺（六分） 甘草（四分）加灯心二十根，用遗粮汤二碗，煎一碗。食远服。

&emsp;&emsp;（一九九）治杨梅疮及瘰 、咽喉恶疮，痈漏溃烂，筋骨拘挛疼痛皆妙。

&emsp;&emsp;用土萆 即土茯苓二三两，以水三钟，煎二钟，不拘时徐徐服之。若患久，或服攻击之剂，致伤脾胃气血等证，以此一味为主，外加对证之药，无不神效。

&emsp;&emsp;（二百） 治杨梅绵花疮百发百中，亦可煮酒以治结毒。

&emsp;&emsp;当归 木瓜 生地黄 熟地黄 羌活 薏仁（各一钱） 防风 荆芥 赤芍 苦参大枫藤（各七分） 五加皮（二钱） 甘草 僵蚕（各五分）

&emsp;&emsp;上每服入土茯苓四两，猪肉四两，用水二大碗，煎一碗。食前温服，渣再煎，连肉食之。

&emsp;&emsp;忌生冷、鱼腥沙气牛肉茶酒醋。所用土茯苓忌铁器。若治风毒，口服此药外，以此药煎膏，或丹收，或粉收贴之。

&emsp;&emsp;（二百一） 一名萆 汤。治时疮不拘初起溃烂。

&emsp;&emsp;土茯苓（五钱或一二两） 当归 白芷 皂刺 薏仁（各一钱半） 木瓜（不犯铁器）白鲜皮 木通 金银花（各一钱） 甘草（五分）

&emsp;&emsp;上水煎服。甚者，土茯苓用至四五两更妙。

&emsp;&emsp;（二百二）治时疮肢节筋挛。

&emsp;&emsp;姜黄 土茯苓 独活（各五钱） 白术 当归（各钱半） 芍药（一钱） 白芷（五分）

&emsp;&emsp;上水煎服。

&emsp;&emsp;（二百三） 治杨梅绵花疮。

&emsp;&emsp;防风 忍冬 皂刺 蝉蜕（去头足） 连翘 白鲜皮 五加皮 荆芥 穿山甲（炒，各一钱）生地 木瓜（去心，忌铁） 僵蚕（炒，各一钱半） 皂子（七个） 薏仁（三钱） 土茯苓（四两）

&emsp;&emsp;上用水四碗，煎二碗。食远分二次服之。忌牛羊茶酒醋房事。

&emsp;&emsp;（二百四）治杨梅疮，并治风毒。

&emsp;&emsp;当归 白蒺藜 羌活 生地 熟地 甘草（去皮） 连翘 木通（各三钱） 土茯苓（半斤）

&emsp;&emsp;上为粗末，用水五六碗，熬将半，用绢滤去滓，再熬成膏，晾冷。每服一大酒钟，日三服。轻者五六料，重者十料，全愈。熬药须用砂锅。忌房事鸡鱼牛肉椒醋等发物。

&emsp;&emsp;（二百五）治九种杨梅结毒，并及儿女者。

&emsp;&emsp;琥珀（透明血色者，用甘草水煮过，三分半） 珍珠（炒过，三分半。一方用豆腐包蒸。）朱砂（透明者，三分半） 钟乳石（用木香、甘草各一钱同煮干，用三分半） 飞罗面（炒过，三分半） 冰片（半分，临时加）

&emsp;&emsp;上俱为极细末，瓷罐收贮听用。服法∶每日用土茯苓成块者一斤，洗净，用石敲碎，先入水二升，煮取汁四碗，收瓷器内，将前 再入水四五碗，煮汁二碗，并入前汁内为一日之用。若病在上者，加木香二钱；病在下者，加牛膝一两，与土茯苓同煎。病者不得另饮茶汤，但将土茯苓汤时时饮之。若饮汤半钟，加五宝丹二厘，饮一钟，加四厘，体浓者，加六七厘，一日内服尽此汤为度。在上饱服，在下饥服。忌茶酒并一切发风动气之物。其毒贴清凉膏，或加掺药收口。若旧有轻粉等毒，服药后当尽发出，无则不发也。大忌房事。

&emsp;&emsp;轻者十服，重者二七服全愈。

&emsp;&emsp;（《医统》）

&emsp;&emsp;（二百六）不问年深者并效。

&emsp;&emsp;土茯苓（五两） 金银花（一两） 皂刺 花椒 牛蒡 郁金 当归（各五分） 黑铅（三两熔化，入水银五钱，乘热擂为粉，分五分，听临后另入煎药用）

&emsp;&emsp;上咀，分作五帖。用水二钟，入葱一根，煎至一钟，去 ，再入铅粉一分，煎至八分。

&emsp;&emsp;食远服。

&emsp;&emsp;上铅粉煎后，仍可取起，盖杨梅痈漏多因服轻粉积毒而成，此以水银、花椒、黑铅，仍收引轻粉之毒从类而出也。此药每以五帖为一料，初服一帖，要取微汁。取汗法先以金银花一两，或忍冬藤叶尤妙，防风、荆芥、花椒各半两，煎汤二斗，于不透风处先熏后洗，自然汗出。即患二三十年者，只用此四料，四汗之，无不全愈，忌牛肉烧酒，真妙方也。世人珍秘不传，徐春甫得之，用以治人，一一获效，故详载之以济人也。

&emsp;&emsp;（二百七） 治恶毒便毒初起之妙方也。

&emsp;&emsp;白芷 僵蚕（炒） 穿山甲（煨，各二钱） 大黄（四钱） 乳香 没药（各一钱）

&emsp;&emsp;上为末，以当归四钱，用酒、水各一钟，煎一钟，去 ，量人强弱，或全用，或一半调服之。此药若嫌太多，则 咀为饮，大黄生加，煎服之尤妙。

&emsp;&emsp;（二百八） 治便毒，亦名血疝。

&emsp;&emsp;当归（酒拌） 甘草节 滑石（ ，各一钱半） 牡蛎（二钱） 大黄（三钱）木鳖子（五个，杵。非有大热者此味不可用，当去之，亦不必用）水二钟，煎一钟，露一宿。五更顿服，冬月火温服。无论已未溃，脓血俱从大便出。

&emsp;&emsp;此方乃咸寒导滞之剂，若久旷房室，大小便秘，发热 痛，或交感时强固精气，以致交错壅滞，而结为肿痛便秘者，最宜用之。若劳倦虚弱之人，不甚 痛，大小便无热秘者，不宜轻用。

&emsp;&emsp;（二百九）治便痈内蕴热毒，外挟风邪，或交感强忍精气，以致淫精交错，壅结肿痛或大小便秘，先用此药通解，更用调补之剂。

&emsp;&emsp;肉桂 大黄（炒） 芍药 牵牛（杵炒） 泽泻 桃仁（去皮尖，炒、各二钱半）炙甘草 干姜（各一钱）

&emsp;&emsp;上分二剂，水煎。空心食前服。

&emsp;&emsp;（二百十）治臀痈肿痛，两尺脉紧，按之无力者羌活 黄柏（各二钱） 黄 （盐水炒） 防风 当归尾 本 肉桂 连翘（各一钱） 炙甘草苍术 陈皮（各半钱）

&emsp;&emsp;上水、酒煎服。

&emsp;&emsp;（二一一）治肝经湿热不利，阴囊肿痛，或溃烂皮脱，睾丸悬挂，或便毒及下疳肿痛，或溃烂，皆治之。

&emsp;&emsp;龙瞻草（酒炒） 当归梢 车前子（炒） 生地黄 芍药（炒） 泽泻 黄连（炒） 黄柏（酒炒）知母（酒炒） 防风（各一钱） 甘草梢（五分）水二钟，煎八分。食前服。外敷乌金散。

&emsp;&emsp;（二一二）治悬痈不消不溃。

&emsp;&emsp;人参 黄 （盐水炒） 当归 川芎 麦门冬 芍药（炒） 黄柏（酒炒） 知母（酒炒）金银花 制甘草 柴胡（各一钱）水二钟，煎八分。食前服。

&emsp;&emsp;（二一三）治悬痈溃而不敛，或发热饮食少思。

&emsp;&emsp;人参 黄 （盐水炒） 白术（炒） 熟地黄 当归 川芎 芍药（炒） 茯苓（各一钱）甘草（炙） 肉桂 五味子（捣，炒） 麦门冬（各五分）水二钟，煎一钟。食前服。茎肿，加青皮。小便赤，加酒炒黄柏、知母。小便涩，加车前子、山栀子俱炒用。

&emsp;&emsp;（二一四） 治妇人阴中突出一物，长五六寸，名阴挺。

&emsp;&emsp;当归 黄芩（各二两） 牡蛎（ ，一两半） 皮（炙，一两） 赤芍药（五钱）

&emsp;&emsp;上为末。每服二钱，食前温酒调下，滚汤亦可。如不应，须以补中益气汤倍加柴胡、升麻兼服之。又方∶用当归、穿山甲炒、蒲黄炒各半两，辰砂一钱，麝香少许，俱为末。每服三钱，酒调下，尤效。

&emsp;&emsp;（二一五） 治妇人阴户生疮作痒。

&emsp;&emsp;杏仁（炒） 雄黄 白矾（各五钱） 麝香（二分）

&emsp;&emsp;上为末。敷入患处。

&emsp;&emsp;（二一六）治妇人阴户生疮，或痒痛，或脓水淋漓。

&emsp;&emsp;甘草 干漆（各三钱） 生地黄 当归 黄芩 川芎（各二钱） 鳖甲（五钱，炙）

&emsp;&emsp;上用水数碗，煎数沸，去 。当洗患处。

&emsp;&emsp;（二一七）治妇人阴内脓水淋漓，或痒或痛。

&emsp;&emsp;白芷 升麻 黄连 木通 当归 川芎 白术 茯苓上水煎服。更用 肿汤浴洗之。

&emsp;&emsp;（二一八）其效无比。

&emsp;&emsp;黄连（去芦毛净一两，好酒浸一宿，捞起阴干为末） 百草霜（用草茅烧者，松柴者不用，一两，研细） 乌梅肉（一两，蒸软，即用前浸黄连酒蒸烂）

&emsp;&emsp;上以三味同捣一处为丸，桐子大，如太干，仍如前酒捣丸之。每空心用酒送下四五十丸，三日见效，十日全愈。

&emsp;&emsp;（二一九）治血痔。

&emsp;&emsp;上用地榆为细末。每服二钱匕，食前米饮调下，日三服。

&emsp;&emsp;（二百二十） 治痔漏下血，及脓不止。

&emsp;&emsp;臭樗皮（微炒） 酸石榴皮 黄连（去须） 地榆 阿胶（炒珠，各一两）艾叶（三钱，微炒）

&emsp;&emsp;上为细末。每服二钱，食前粥饮调下。

&emsp;&emsp;（二二一） 治痔漏结燥，大便作痛。

&emsp;&emsp;秦艽 防风 当归（酒拌） 白术 黄柏 陈皮 柴胡 大黄（煨） 泽泻（各一钱）桃仁（去皮尖） 红花 升麻 甘草（各五分）

&emsp;&emsp;上水煎。空心服。

&emsp;&emsp;（二二一） 治大便痔漏下血。

&emsp;&emsp;猪大脏（一条，控干，以槐花炒为末，填入脏内，两头札定，瓦器内米醋煮烂）

&emsp;&emsp;上捣和，再加糕糊为丸，桐子大。每服五七十丸，食前米饮或当归酒下。此方用黄连、猪脏二味，亦名猪脏丸，尤效。一方、先用海螵蛸炙黄，去壳为末，以木贼草煎汤调下，三日即效，或后服黄连猪脏丸。

&emsp;&emsp;（二二三）雄黄（五分） 五灵脂（烧断烟） 五倍子（炒过，各一钱） 没药（三钱半，明者）白矾（半生半熟，三钱）

&emsp;&emsp;上为极细末，用纸托贴疮口上。

&emsp;&emsp;（二二四）

&emsp;&emsp;上品去十八种痔。

&emsp;&emsp;白明矾（二两） 白砒（一两零五分） 乳香 没药（各三钱半） 牛黄（三钱）中品 去五漏，及翻花瘤、气核。

&emsp;&emsp;白明矾（二两） 白砒（一两三钱） 乳香 没药（各三钱半） 牛黄（二钱）下品治瘰 ，气核，疔疮，发背，脑疽诸恶证。

&emsp;&emsp;白明矾（二两） 白砒（一两半） 乳香 没药（各二钱半） 牛黄（三分）

&emsp;&emsp;上将砒末入紫泥罐内，次用矾末盖之，以炭火 令烟尽取出，并各药俱研极细末，用糯米糊和为挺子，状如线香，阴干。 疮内三四次，年深者五六次，其根自腐。如疮露在外，更用蜜水调搽，干上亦可。尝有一老媪，用此治瘰 ，索重价始肯为治。其方法乃是中品锭子，疮内，以膏药贴之，其根自腐，未尽再用，去尽更搽生肌药，数日即愈，人多异之。凡见其治气血不虚者果验，惟气血虚者，虽溃去亦不能愈。盖此与必效散相为表里，皆攻毒去邪之药也。

&emsp;&emsp;（二二五） 治痔漏、下疳疮。

&emsp;&emsp;腊月取羊胆一枚，入片脑末一分，置风处挂干。用时以凉水化开，颊敷患处，内服槐子酒，或加味泻肝汤。

&emsp;&emsp;若得熊胆更佳。如眼痛者，点之尤效。

&emsp;&emsp;（二二六）治虫痔痒不止。

&emsp;&emsp;水银（一两） 枣肉（二两）

&emsp;&emsp;上和研水银不见星，捻如枣核状。薄绵裹，纳肛门中，明日虫出。若痛，加韶粉三分丸纳之。

&emsp;&emsp;（二二七） 治痔痛极效。

&emsp;&emsp;熊胆（五分） 冰片（一分）

&emsp;&emsp;上研细。用井花水调，鸡翎扫痔上。

&emsp;&emsp;（二二八） 敷痔痛极效。

&emsp;&emsp;蜗牛（一枚，负壳有角者） 冰片 麝香（各少许）

&emsp;&emsp;上同研烂，以瓷器盛，次早取汁敷痔上。

&emsp;&emsp;（二二九） 系痔漏瘤核。

&emsp;&emsp;用芫花一握，洗净，入木臼捣烂，加少水绞汁，于石器中熳火煎成膏，将丝线于膏内度过，晾干。以线系痔，当微痛，候痔干落，以纸捻蘸膏纳窍内去根，当永除根也。一方只捣汁浸线一夜用，不得使水。

&emsp;&emsp;（二百三十） 治痔护肉。

&emsp;&emsp;郁金 白芨（各一两） 一方加黄连。

&emsp;&emsp;上二味为细末。如患内痔，候登厕时翻出在外，用温汤洗净，侧卧于床，其痔即出。

&emsp;&emsp;用蜜水调药得中，以篦篾涂谷道四边好肉上，留痔在外，以纸盖药上良久，然后用后枯药搽痔上，仍用笔醮温水于纸上润之，勿令药干及四散。

&emsp;&emsp;好白矾（四两） 生信石（二钱半） 朱砂（一钱，研极细）

&emsp;&emsp;上各研为细末；先将砒入紫泥罐底，次将矾末盖之，用火 令烟尽，其砒尽从烟去，止借砒气于矾内耳；将矾为极细末，看痔头大小，置矾末于掌中，乃入朱砂少许。以唾调稀，用蓖篾涂痔上周遍，一日三上，看痔头颜色焦黑为效。至夜有黄水出，切勿他疑，水尽为妙。

&emsp;&emsp;至中夜，上药一遍，来夜依然上药三次，有小痛不妨。换药时以碗盛温汤，用笔轻洗去旧药，更上新药，仍用护肉药，间用荆芥汤洗之。三两日之后，黄水出将尽，可于药中堵朱砂，减白矾，则药力即缓？三两日即可增减，渐渐取之，庶不惊人。全在看色增减，敷药浓薄，方是合法。此药只是借砒信之气，又有朱砂能以解之。

&emsp;&emsp;一方士将此二方在京治人多效，致富。一富商以百金求得之，录于予，予虽未用，传人无不言效。但枯药则赵宜真炼师已刊于《青囊杂纂》，如神。

&emsp;&emsp;《千金方》则未见刊传。大抵今人言能取痔者，皆此方也。其有气血虚或挟内邪者，还当兼治其内，庶不有失。

&emsp;&emsp;治痔无有不效。

&emsp;&emsp;好信石（黄明者三钱打如豆粒） 明白矾（一两，为末） 好黄丹（飞砂，五钱） 蝎梢（七个，洗净，瓦上焙干为末） 草乌（光实者，去皮生研，五钱）

&emsp;&emsp;上用紫泥罐先将炭火 红放冷拭净，先下明矾烧令沸；次下信入矾内拌匀，文武火 ，候沸再搅匀，次看罐通红烟起为度，将罐掇下，待冷取研为末，方入黄丹、草乌、蝎梢三味，再同研极细，以瓷罐收贮。如欲敷药，先煎甘草汤或葱椒汤洗净患处，然后用生麻油调前药，以鹅毛扫药痔上，每日敷药三次，必去黄水如胶汁，则痔头渐消。其年远者，不出十日可取尽，日近者俱化为黄水。连根去净，更搽生肌之药。凡五痔皆可去之。此乃临安曹五方，为高宗取痔得效，后封曹官至察使。

&emsp;&emsp;（二三二） 治跌打损伤，骨折血瘀，而伤之重者，用此可续筋骨。

&emsp;&emsp;降真香 乳香 没药 苏木 松节 自然铜（醋 七次） 川乌（炮） 真血竭（各一两）地龙（去土，酒浸烘干） 生龙骨（各一钱） 土狗（十个，浸油内死，烘干）

&emsp;&emsp;上十二味，共重八两八钱，同为末。每服五钱，随病上下酒调服。觉药自顶门而至遍身，搜至病所，则飒飒有声，而筋骨渐愈，病患自知之。服药后仍服人参、白术、黄 、当归、川芎、肉桂、甘草、白芷、浓朴以调补元气。

&emsp;&emsp;（《本事》）

&emsp;&emsp;治打折损伤。

&emsp;&emsp;接骨木（半两） 乳香（半两） 当归 赤芍药 川芎 自然铜（炒，醋粹，各一两）

&emsp;&emsp;上为末，用黄蜡四两，溶化入前药搅匀，众手丸，龙眼大。如打伤筋骨及闪痛不堪忍者，用一丸，热酒浸开，乘热饮之，痛即上。

&emsp;&emsp;（二三四） 治趺打损伤，接续筋骨。

&emsp;&emsp;当归（酒炒） 白芍药 川芎 生地黄 苏木 川乌头（炮，去脐） 骨碎补（炙）乳香（另研） 没药（另研） 自然铜（火 ，醋淬十次，为末，各一两）

&emsp;&emsp;上为末，生姜汁共蜜和丸，每一两作四丸。每服一丸，用水酒各半盏，煎至八分，空心热服。立斋曰∶脾主肉，肝主筋。若肝脾气血亏损，或血虚有热而不愈者，当求其本而治之。

&emsp;&emsp;（二三五） 治打扑损伤，筋骨疼痛，或气逆血晕，或瘀血内停，肚腹作痛，或胸胀闷。

&emsp;&emsp;没药 乳香 川芎 川椒 当归 芍药 红花 桃仁 血竭（各一两） 自然铜（四钱，火 七次，醋淬）

&emsp;&emsp;上为末，同黄蜡四两溶化，入前末，速搅匀，众手丸，弹子大。每服一丸，酒化下。立斋曰∶按接骨散、没药丸，惟元气无亏者宜用，若肾气素怯或高年虚弱者，必用地黄丸，或补中益气汤以固根本为善。

&emsp;&emsp;（二三六） 治打扑损伤，腹中瘀血，胀痛欲死，服之血化为水，其功不能尽述。

&emsp;&emsp;硫黄（明者四两） 花蕊石（一两）

&emsp;&emsp;上为末，和匀，先用纸筋和盐泥固剂瓦罐一个，候干入药，再用泥封口，安在砖上，虚书八卦方位，用炭三十斤 之，候罐冷取出。每服一钱，童便调下。立斋曰∶前方若被伤已甚，元气亏损，内有瘀血，不胜疏导者，用前药一服，其血内化，又不动脏腑，甚妙，甚妙。

&emsp;&emsp;（二三七） 一名和血定痛散。治跌打损伤，筋骨疼痛，或瘀血壅肿，或外感风寒，肢体作痛，或手足缓弱，行步不前。若流注膝风初结，服之自消；若溃后气虚发热，与补药兼服自敛。

&emsp;&emsp;百草霜 白芍药（各一两） 川乌（炮） 南星（各三钱） 赤小豆（两半） 白蔹（一两六钱）白芨 骨碎补 当归（各八钱） 牛膝（六钱）

&emsp;&emsp;上各另为末，酒糊丸，桐子大。每服三四十丸，盐汤、温酒任下，孕妇忌服。

&emsp;&emsp;（二三八）凡损伤皮肉破裂者，以此封之。

&emsp;&emsp;牡蛎（ ） 赤石脂（生研） 红丹（上好者。等分）

&emsp;&emsp;上为细末，香油调涂疮口。若欲消肿散血合口，加血竭干掺之。

&emsp;&emsp;（二三九）治跌扑瘀血在内，胸腹胀满，或大便不通，或喘咳吐血。

&emsp;&emsp;大黄 当归（等分）

&emsp;&emsp;上为末。每服三钱，温酒下。阳气虚者，须加肉桂。

&emsp;&emsp;（二百四十）治跌打损伤，瘀血流于胁下作痛，或小腹作痛，或痞闷，及便毒初起肿痛。

&emsp;&emsp;柴胡（一钱半） 天花粉 穿川甲（炒，各一钱） 当归（酒拌） 大黄（酒炒，各一钱）红花 甘草（各七分） 桃仁（二十个，去皮尖研）

&emsp;&emsp;上水一钟半，加酒半钟，煎八分。食前服之，以利为度。

&emsp;&emsp;（二四一）凡金疮出血不止，用牛胆、锻石掺之即止。其方以腊月牛胆入风化锻石，悬当风候干用。

&emsp;&emsp;一方∶单用三七捣烂敷之，神效。又方∶金疮出血不止，以五倍子生为末，干贴之；如不止而血热者，宜用犀角地黄汤之类。

&emsp;&emsp;大凡金疮出血不止，若素本怯弱者，当补其气；若阴虚或有热者，当补其血；若因怒者，当平肝；若烦热作渴昏溃者，当补脾气；若筋挛搐搦者，当养肝血，不应，用地黄丸以滋肾水。

&emsp;&emsp;（二四二）降真香（用节佳） 松香 文蛤三味等分为末。无论诸伤血出断折，掺破处夹缚定，神效。

&emsp;&emsp;（二四三） 治金疮出血不止，及久年恶疮。

&emsp;&emsp;锻石（细研） 鸡蛋清（以和灰，成饼为度）

&emsp;&emsp;上将灰蛋饼子 过，候冷研钿。遇金疮掺之；若多年恶疮，以姜汁调敷。一方单以锻石掺伤处裹定，亦血止而愈。

&emsp;&emsp;（二四四）治金疮。

&emsp;&emsp;龙骨 赤石脂 五 子 黄丹 海螵蛸（各等分）

&emsp;&emsp;上各研，入麝香少许，共研匀掺上，如干，先以盐水洗，挹干掺之。

&emsp;&emsp;（二四五）治金疮，并一切恶疮。

&emsp;&emsp;黄丹 软石膏（ 过，等分）和研匀如桃花色。掺伤处，甚妙。

&emsp;&emsp;（二四六）凡刀伤磕损跌扑肿痛，或出血，用葱白细切杵烂，炒热敷患处，葱冷再易，神效。一方以三七捣烂罨之，神效。

&emsp;&emsp;立斋曰∶《医学纲目》称前方有神效，余尝以治前证，青肿不散，死肉不溃，佐以健脾胃之药，其功尤捷，此内外所以合一也。

&emsp;&emsp;（二四七）凡损伤骨折者，先须整骨使正，随用川乌、草乌等分为末，以生姜汁调贴之，夹定，然后服药，无有不效。

&emsp;&emsp;（二四八）用生姜、葱白同捣烂，和面炒热罨之。如热服而痛者，用栀子加面炒热罨之。

&emsp;&emsp;（二四九）凡伤重者，用此淋洗，然后敷药。

&emsp;&emsp;荆芥 土当归 生葱（切断，一方用生姜）

&emsp;&emsp;上同煎汤，温洗。或止用葱一味煎洗亦可。

&emsp;&emsp;（二百五十）《百一》方治竹刺在肉，以蛴螬虫研敷立效。

&emsp;&emsp;《衍义》方治竹木刺入肉，嚼牛膝根罨之即出。

&emsp;&emsp;《肘后》方治箭镞入骨，以巴豆肉微炒，同蜣螂研匀涂伤处，俟痒极，拔出之。

&emsp;&emsp;孙真人治箭镞针刺，杵蝼敷涂患处自出。

&emsp;&emsp;（二五一）生姜 陈酒糟（各一斤）同捣烂，炒热。罨伤处。

&emsp;&emsp;（二五二）凡拶伤手指者，用皂矾二两，水四五碗，砂锅内熬滚，将手熏洗良久，即血活疼止，不致溃烂。熬水忌铜铁器。其洗手水过夜即臭恶不可闻。

&emsp;&emsp;（二五三）用川大黄一两，加上好冰片二分，另研，俱为末，和匀，凉水调如糊，摊杖处，实时止痛，一日后换膏药贴之。

&emsp;&emsp;又方∶加甘草一两。

&emsp;&emsp;又方∶摊药大黄 白芷 生半夏（各七钱）

&emsp;&emsp;上为末。以鲜姜汁调敷，干即再敷，以黑处血红为度，即换贴膏药，神效。

&emsp;&emsp;又方∶生半夏 松香（各一两）

&emsp;&emsp;上研一处，蜜水调成膏贴之。勿令见风。如干再换一个，即愈。

&emsp;&emsp;（二五四）一、治诸骨鲠，用苎麻根杵烂丸，弹子大，将所鲠物煎汤化下。

&emsp;&emsp;治鱼骨鲠，用细茶、五倍子等分为末，吹入咽喉立愈。

&emsp;&emsp;治稻芒、糠谷鲠喉，将鹅吊一足取涎，徐徐咽之即消。

&emsp;&emsp;治吞钉铁、金银铜钱等物，但多食肥羊脂及诸般肥肉等味，必随大便而下。

&emsp;&emsp;治吞铁或针，用饧糖半斤，浓煎艾汁调和服之。

&emsp;&emsp;治吞发绕喉不出者，取自己乱发烧灰，白汤调服一钱。

&emsp;&emsp;（二五五）治打扑损伤伤风肿痛者。

&emsp;&emsp;南星 半夏 地龙（等分）

&emsp;&emsp;上为末。用生姜、薄荷汁调搽患处。

&emsp;&emsp;（二五六）治破伤风外邪初入，或风入于脏者，神效。凡头面身体因破损伤风者，顷刻发胀，迟则不救。速用 草一二两，酒、水各半煎服，被盖暖卧，少顷即可消散。能饮者，纯用酒煎尤妙。

&emsp;&emsp;（二五七）治破伤风表证未传入里，急服此。

&emsp;&emsp;防风 羌活 独活 川芎（等分）

&emsp;&emsp;上每服五钱，水煎调蜈蚣散服。方在后二六四。

&emsp;&emsp;（二五八）治破伤风服表药过多自汗者。

&emsp;&emsp;白术 黄 （各一两） 防风（二两）

&emsp;&emsp;上每服五七钱，水煎服。脏腑已和而自汗出者可服此药。若脏腑秘，小便赤而自汗者，急以后大芎黄汤下之。

&emsp;&emsp;（二五九） 治破伤风在半里半表间，宜和解之，急服此汤，稍缓则邪入于里，不可用矣。

&emsp;&emsp;羌活 麻黄 菊花 川芎 防风 细辛 前胡 蔓荆子 黄芩 石膏 白茯苓 枳壳甘草（各一钱） 薄荷 白芷（各五分）

&emsp;&emsp;上每服五钱，姜、水煎。日二三服。

&emsp;&emsp;（二百六十） 治破伤风初传在表，脉浮紧。

&emsp;&emsp;羌活 防风 本 当归 芍药 甘草（各四钱） 地榆 细辛（各二钱）

&emsp;&emsp;上 咀。每服五七钱，水一钟半，煎八分。热服。量紧慢加减用之。热盛，加黄连、黄芩各二钱。

&emsp;&emsp;大便秘，加大黄二钱。自汗，加防风、白术各五分。

&emsp;&emsp;（二六一） 治破伤风邪传于里，舌强口噤，项背反张，筋惕搐搦，痰涎壅盛，宜疏导者，急服之。

&emsp;&emsp;川芎 羌活 黄芩 大黄（各一两）

&emsp;&emsp;上每服五七钱，水煎服。

&emsp;&emsp;（《本事》）

&emsp;&emsp;（二六二） 一名定风散。亦名夺命丹。治打扑金刃破伤风重者，牙关紧急，腰背反张，并蛇犬所伤。

&emsp;&emsp;天南星（汤泡七次，如急用，以湿纸裹煨） 防风（等分）

&emsp;&emsp;上为末。每服二钱，温酒调服；若牙关紧急，腰背反张者，每服三钱，用童便调服。

&emsp;&emsp;虽内有瘀血亦愈，至于昏死心腹尚温者，速进二服，亦可保全。若破伤风疮口及疯犬咬伤，须用漱口水或热童便洗净，随用生南星为末掺之，或以水调涂之，出水为妙。

&emsp;&emsp;（二六三） 治破伤风气血俱虚，发热头痛，服此以养气血，祛风邪，不拘新旧并可治之。

&emsp;&emsp;当归（酒拌） 熟地（各二钱） 芍药 川芎 本 防风 白芷 北细辛（各一钱）水二钟，煎一钟。食远服，甚者加酒助之。

&emsp;&emsp;（二六四）蜈蚣（一对，炙） 鳔胶（三钱， ）

&emsp;&emsp;上为末。用防风、白术煎汤调下。

&emsp;&emsp;（二六五）治跌打损伤，或虫兽伤破皮肤，以致风邪入内，牙关紧急，腰背反张，或遍体麻木，甚者不知人事。急用蒜捣烂涂伤处，将艾壮于蒜上灸之，多灸为善，仍用膏药护贴，内服玉真散。如毒蛇疯犬咬伤，先刺患处去毒血，如前法治之。

&emsp;&emsp;（海藏）

&emsp;&emsp;（二六六） 治疠病手足麻木，眉毛脱落，遍身生疮，及癞风瘾疹，皮肤瘙痒，搔破成疮，并皆治之。

&emsp;&emsp;皂角（一斤，锉寸许，无灰酒浸一宿，以水一碗挪成汁，去渣，用砂罐文武火熬热） 苦参（一斤，取末四两） 乌梢蛇 白花蛇 土花蛇（各一条，去肠阴干，酒浸，取净肉晒干为末）

&emsp;&emsp;上为末，入前二味和丸，桐子大。每服六七十丸，空心煎通圣散送下，干物压之，日三服，间日浴之，汗出为度。

&emsp;&emsp;（二六七）疏风和血，去疠毒。。

&emsp;&emsp;皂鱼刺（烧存性，为末） 大黄（半两）

&emsp;&emsp;上用大黄半两煎汤调下皂刺末二钱。早服桦皮散，午以升麻汤下泻青丸，晚服二圣散。

&emsp;&emsp;（《局方》）

&emsp;&emsp;（二六八） 治肺壅风毒，遍身瘾疹瘙痒。

&emsp;&emsp;桦皮 枳壳（去穣，各四两，俱烧存性） 荆芥穗（一两） 炙甘草（半两） 杏仁（二两，去皮尖，用水一碗煮令减半，取出晾干为研）

&emsp;&emsp;上共为末，瓷器收贮。每服二钱，食后温酒调服。

&emsp;&emsp;（二六九）治诸风热癞，肌肉极热，身如虫行，或唇反绽裂。

&emsp;&emsp;升麻（三分） 人参 茯神 防风 羌活 犀角（镑） 羚羊角（镑，各一钱） 肉桂（五分）水二钟，姜三片，入竹沥少许，煎八分。不拘时服。或用下泻青丸。

&emsp;&emsp;（《宝鉴》）

&emsp;&emsp;（二百七十）治疠风遍身麻木。

&emsp;&emsp;胡麻子（炒） 牛蒡子（炒） 枸杞子 蔓荆子（炒，各一两） 白蒺藜 苦参 天花粉防风（各半两）

&emsp;&emsp;上为细末，每一两五钱，入轻粉二钱拌匀。每服一钱，茶清调，晨午各一服，至五七日，于牙缝中出臭涎，令人如醉，或下脓血，病根乃去，仍量人轻重虚实以用之。病重者，须先以再造散下之，候元气将复，方用此药。忌一切盐醋炙 浓味，止可食淡粥时菜，及诸蛇肉以淡酒蒸熟食之亦可，以助药力。

&emsp;&emsp;（子活）

&emsp;&emsp;（二七一）治风癣疥癞。

&emsp;&emsp;浮萍（四钱） 荆芥 川芎 麻黄（去节） 当归 赤芍药 甘草（各二钱）水二钟，葱二茎，豆豉一撮，煎服，汗出为度。

&emsp;&emsp;（《宝鉴》）

&emsp;&emsp;（二七二）治疠风久不愈，或眉毛脱落，鼻梁崩坏，其效如神。

&emsp;&emsp;白花蛇 黑花蛇（各三两，酒浸） 地龙（去土） 当归 川芎 赤芍药 天门冬（去心）甘草 何首乌（不犯铁） 沙参 胡麻子（炒） 天麻 紫参 苦参 白蒺藜（炒）细辛 白芷 蔓荆子 威灵仙 荆芥穗 菊花 木贼草 不灰木 石菖蒲 定风草（即草乌茎）草乌（炮，去皮脐） 苍术 木鳖（各一两）

&emsp;&emsp;上各另为末，和匀。每服四五钱，食后温酒调服，加饮数杯尤妙。

&emsp;&emsp;（二七三） 治大风实热内壅，宜此攻之。

&emsp;&emsp;郁金（半两） 大黄（炮） 皂刺（炒，各一两） 白丑（头末，半生半炒，六钱）

&emsp;&emsp;上为细末。每服五钱，日未出时，面东以无灰酒调下，晚利下黑头小虫，病轻者只利臭秽之物。忌荤腥浓味半年，犯则再作不可救。此药服三五次即愈。

&emsp;&emsp;（二七四）治疠风。丹阳荆上舍得疠疾，一僧治而愈，以数百金求方，秘不肯传，馆客袁生窥知藏衲衣领中，因醉之而窃录焉，用者多效。

&emsp;&emsp;白花蛇（一条，去头尾，连骨生用） 乌梢蛇（一条，去头尾，生用） 蝉蜕（去土）防风（去苗） 金银花（去叶） 枸杞子 槐花 苦参 生地（各二两） 全蝎（醋浸一日，去盐味） 黄芩 黄连 栀子 黄柏 乌药 牛膝 川芎 牛蒡子 何首乌（不犯铁） 连翘天花粉 白蒺藜 威灵仙 荆芥穗 细辛 蔓荆子 金毛狗脊 胡麻子（炒，各一两）漏芦（半斤，洗净去苗取四两）

&emsp;&emsp;上为末，米糊丸，桐子大。每服五六十丸，茶清送下，空心午前临卧各一服。

&emsp;&emsp;（二七五）治诸风癞疾，遍身生疮。

&emsp;&emsp;白花蛇（肉四两，酒浸） 天麻（七钱） 荆芥 薄荷叶（各三钱）

&emsp;&emsp;上为细末，用好酒二升，蜜四两，以银瓷器熬成膏。每温服一酒杯，日三次，煎饼压下，于暖处发汗效。

&emsp;&emsp;（二七六） 治疠风癞病。此方应是仙传，一年中常疗数人，初服药有呕吐者，不可疑，服而得愈，其效如神。

&emsp;&emsp;防风（去芦） 天麻 升麻 白附子（炮） 定风草 细辛（去苗） 川芎 人参（去芦）丹参（去芦） 苦参 玄参（去芦） 紫参（去芦） 蔓荆子 威灵仙 穿山甲（炒） 何首乌（另捣，各二两） 蜈蚣（二条）

&emsp;&emsp;上为细末，同何首乌末拌匀；外用胡麻一斤，淘净晒干炒香熟，另研为细末，乃入前药末二两，又拌匀，炼蜜和为十丸。每服一丸，细嚼，温浆水送下，不拘时候，日三服。宜食淡白粥一百二十日，大忌房劳，并将息慎口。

&emsp;&emsp;（二七七）治疠毒。

&emsp;&emsp;大黄 白牵牛 槟榔（各一两） 甘草（三两） 轻粉（五钱）

&emsp;&emsp;上共为细末。每服二钱，用白蜜三匙，姜汁二匙，五更时调服。病势重者，七月行一次；稍轻者，半月一次；轻者，一月一次，或二十日一次，以三五遍为度。

&emsp;&emsp;（二七八）治大风。

&emsp;&emsp;皂角刺（烧存性，一钱） 大黄（一钱） 轻粉（五分）

&emsp;&emsp;上为末。空心酒调服，取下恶物。服药数日，齿缝出血甚臭。

&emsp;&emsp;（二七九）取大风虫。

&emsp;&emsp;雷丸 贯仲（二味先另研） 阿魏（各二钱） 麝香（一分） 水银 硫黄 雄黄（各二钱半，用乳钵入醋少许，研令水银尽为度）

&emsp;&emsp;上为细末。每服一钱，天明温酒送下。

&emsp;&emsp;（二百八十）治大风诸癞恶疮，毒虫内蚀，形骸变坏。

&emsp;&emsp;天灵盖（三两） 人中白 桃仁（炮，去皮尖，各二两） 老皂刺（烧存性） 穿山甲（炒，各半两） 轻粉（二钱） 麝香（五分） 干虾蟆（二个，去头足，烧存性）

&emsp;&emsp;上为末，炼蜜丸，桐子大。每服三十丸，月首五更米饮连口服，取虫尽即愈。杀劳虫通用。

&emsp;&emsp;（二八一）治癞风，及疮疹疥癣最多者。

&emsp;&emsp;苦参（五斤，切片）

&emsp;&emsp;上以好酒三斗浸三十日。量饮一合，日服不绝，觉痹即瘥。

&emsp;&emsp;（二八二） 杀疠风诸虫。

&emsp;&emsp;明硫黄（研极细）

&emsp;&emsp;上用酒浸。空心饮清汁。明日添硫黄，再研入酒如前饮之。

&emsp;&emsp;（二八三） 浴洗大风。

&emsp;&emsp;青 艾叶 忍冬藤 苍耳子 桑条 槐条 柳条（三条，俱捶碎用）

&emsp;&emsp;上煎水一桶，入炒盐半斤。间日一洗浴，密室中以草席围之，洗出汗为妙，不过十次愈。

&emsp;&emsp;（二八四）治大风疮癞。

&emsp;&emsp;草乌 麻黄根 艾叶 地骨皮 朴硝（各一两）

&emsp;&emsp;上为粗末，用水一桶，椒一合，葱三十根同煎汤，入醋一钟。于密室中自用手巾围搭四肢，候汤可浴，令汗透，务使面上如珠，徐起或坐或卧，片时汗干着衣，避风五日，再浴，如此三五次，每浴后更服换肌丹等药。

&emsp;&emsp;（二八五）雄黄 硫黄 白矾 草乌 蛇床子（烧存性，等分）

&emsp;&emsp;上为末，用香油或浓蜜水调敷患处。

&emsp;&emsp;（《直指》）

&emsp;&emsp;（二八六） 浴洗大风疮。

&emsp;&emsp;苦参 荆芥 防风 白芷 羌活 独活 本（各一两） 洛阳花（四两，火酒喷过一宿）

&emsp;&emsp;上作三次，煎水。洗令出汗。

&emsp;&emsp;（二八七）用香油二碗，入鸡蛋黄三枚熬将焦，去 ，熬油至一碗许。

&emsp;&emsp;外用雄黄（一钱） 白矾（三分） 花椒（五分） 上共为细末，入油内再熬熟，收贮候用。

&emsp;&emsp;每用猪毛汤热洗疮垢，搽油三五次即愈。愚按∶此方于蛋焦去 之后，入水银五钱，微火渐热之，然后再加朱砂细末二钱，并雄黄、白矾等于搅熬匀熟收用必妙。

&emsp;&emsp;（二八八）用杏仁百枚炒为炭，入葱白、蜂蜜共捣烂。先用花椒煎汤洗净，然后用此药搽之，新旧疮皆可用，但勿见风方好。

&emsp;&emsp;（二八九）大枫子仁 木鳖仁 蛇床子（各半两） 水银（三钱，研散于内）

&emsp;&emsp;上先以刀刮去疮痂，花椒汤洗净，外用麻油熬成珠，调药敷之，八日即愈。

&emsp;&emsp;又方∶用猪骨髓和轻粉捣烂罨之，过夜即愈。

&emsp;&emsp;（二百九十）治小儿头面患疮，浓汁作痒，痂浓者名曰粘疮，当用此方，或止用矾、丹二味亦可。若作痒出水，水到即溃者，名曰黄水疮，当用后一方。

&emsp;&emsp;松香 枯矾 官粉 飞丹上等分为末，麻油调敷，或加香烟垢更效，于香炉盖上刮取用之。一方∶用绿豆、松香等分为末，麻油调敷极效，或内服荆防败毒散等药。又方∶用益元散加枯矾少半，以麻油调敷，大妙，大妙。

&emsp;&emsp;（二九一）油核桃 大枫子 樟脑 水银上四色研匀擦之，此治有虫者大效。一、凡无虫而忽尔生疮肿痛，或湿烂者，但以地沥青搽之即可愈。

&emsp;&emsp;（二九二）发则头面四肢眼目俱肿，而惟额上指尖两耳不肿及不见赤色者，方是其证。

&emsp;&emsp;先将马桶洗净，用沸汤倾入，盖少顷，倾出盆内浴之，数次即退。再用车前草、九里香、马蹄香、枸杞苗即雁棱菜同捣烂，和麻油遍身自上而下擦之。大忌鸡鱼生冷炙 日色火光灯烟汤气，极须谨慎。

&emsp;&emsp;又方∶用生香附末冷茶调服一二钱即愈。

&emsp;&emsp;又方∶擂绿豆水去渣饮一二碗妙。

&emsp;&emsp;（二九三）紫癜白瘕一般风，附子硫黄最有功，姜汁调匀茄蒂擦，若经三度永无踪。

&emsp;&emsp;又歌∶紫癜白癜两般风，水银轻粉最成功，捣取生姜自然汁，只须一擦便无踪。

&emsp;&emsp;又方∶治紫白癜汗斑等风。

&emsp;&emsp;雄黄 硫黄 黄丹 密陀僧 南星上为末。先用葱擦患处，次用姜蘸药末擦之，擦后渐黑，次日再擦，黑散则愈矣。

&emsp;&emsp;又四神散∶雄黄 雌黄 硫黄 明矾各等分，先浴令通身微汗，以姜蘸擦之，再以热汤淋洗，当日色淡，五月除根。

&emsp;&emsp;（二九四）大黄（二钱） 枯矾 椒红（各五分）

&emsp;&emsp;上用猪脂、沙糖同捣烂，俟浴起以细麻布包擦至痛而止，数日即愈。或止用硫黄少入麻油研如糊，浴用麻布蘸擦数次即愈。

&emsp;&emsp;又方∶密陀僧 硫黄（各三钱） 轻粉（二钱） 雄黄（一钱） 人言（五分）

&emsp;&emsp;上为末，姜汁调。用茄蒂蘸擦，三日内不沐妙。

&emsp;&emsp;又方∶雌黄 雄黄（各一钱） 硫黄（五分） 麝（半分）浴后姜蘸擦，二三日勿洗。

&emsp;&emsp;又方∶硫黄一两，用醋煮半白，海螵蛸三个共为末。浴后以生姜蘸擦患处，须避风少时，数度即愈。

&emsp;&emsp;（二九五）用香油调铁锈涂之。胃气实者，内服黄连解毒汤，胃气弱者，以漆毒侵犯中气致虚，多有作呕不能饮食者，宜用六君加砂仁、藿香、酒炒芍药之类。又解漆毒法见因阵二三五。

&emsp;&emsp;（二九六）凡手足间或因修甲伤肉，或因损足成疮，溃烂上脚。用绿矾置铁板上， 沸色赤如熔金色者为真，沸定取起研末，以盐汤洗搽。

&emsp;&emsp;（二九七）肿痛多脓者。

&emsp;&emsp;密陀僧 生矾 大黄等分为极细末。敷之。

&emsp;&emsp;（二九八）治 疮脚疮。

&emsp;&emsp;先看疮形大小，用棉纸裁成四框十二张，四角用小捻钉住听用。外以好香油二两，用铜杓以文武火熬之，先下花椒四十九粒，煎黑取起。次下槐枝长一寸者四十九节，煎黑又取起。

&emsp;&emsp;再次下黄占一两，轻粉二分，枯矾一分溶清，却入前纸浸油内令透，不可令焦，取起听用。

&emsp;&emsp;凡贴疮时，先将槐枝、葱、椒煎汤洗疮令透，拭干，乃以此膏纸粘贴，外面再以油单纸盖护，乃用软帛缚定，一日取下，揭去一层，复用汤药洗净，又贴之，尽十二张，无有不愈者。

&emsp;&emsp;（二九九） 治 疮神效。

&emsp;&emsp;黄 末（五钱） 轻粉 乳香 没药（各一钱） 银朱（一钱） 血竭（五分） 铜绿（二分）

&emsp;&emsp;上为细末，真香油调成膏，摊油纸上。再用油单纸一层，以针刺孔数十，掩膏药上贴之，一日一易其膏。

&emsp;&emsp;（三百）治 疮湿毒疮。

&emsp;&emsp;石膏（ ） 枯矾（等分）

&emsp;&emsp;上为末，用桐油调成膏，作隔纸膏贴之，更服荆防败毒散。如数剂不愈，再服黄 人参汤。

&emsp;&emsp;（三百一）用米糖即胶饴也，以碗盛于饭锅内蒸化，先用花椒、荆芥、防风等药煎汤洗疮净，乃将胶饴薄摊疮上，外以软竹箬盖定，用绢缚之，数日即愈，神效。

&emsp;&emsp;（三百二）沥青末 黄蜡（各一两） 麻油（一两）

&emsp;&emsp;上三味溶化。搽患处。

&emsp;&emsp;（三百三）凡初被汤火所伤，速用冷灶柴草灰一二升，入盐少许，以凉水调如稀糊，尝味微咸为度，用以浓摊伤处，觉热则易之，连易数次，则火毒皆拔于灰中，必肿痛随散，结痂而愈，诚神妙方也。

&emsp;&emsp;又方∶治溃烂肿痛者。用生桐油调人中白敷之即愈，亦妙方也。

&emsp;&emsp;又方∶用皂矾研细，和以冷水浇伤处，其疼立止，其肿即消。

&emsp;&emsp;又方∶用大黄、芒硝等分为末，鸡子清调贴之神效。

&emsp;&emsp;又方∶用石膏末香油调敷即愈。

&emsp;&emsp;又赤石脂散 治汤火伤肉烂赤痛。

&emsp;&emsp;赤石脂 寒水石 大黄（等分）

&emsp;&emsp;上为末。新汲水调涂。

&emsp;&emsp;（三百四）治汤火伤疮，用鸡子黄置银石器内熬油，调胡粉敷之。锦衣杨永兴厨下夜间回禄，凡睡此房已死将死者，灌以生萝卜汁，良久悉愈。凡遇此患者，以此治之，其应如响。

&emsp;&emsp;（三百五）止痛生肌。

&emsp;&emsp;大黄末（微炒） 当归末（等分）

&emsp;&emsp;上用麻油调搽，或干掺亦可。

&emsp;&emsp;（三百六）此毒多生头面四肢，色赤或肿，游走不定，甚者宜用前瓷锋砭法，使毒血遇刺皆出，更以神功散敷之，内服荆防败毒散，或五福化毒丹，若使毒瓦斯入腹则不治。或愈而复发，皆因母食辛辣炙 以致肉热，宜于母药中加漏芦煎服，或令自服亦愈。

&emsp;&emsp;（三百七）凡小儿口内白屑满口者为鹅口疮，则不能饮乳。用发或软绢缠指，醮井水拭舌上使净。

&emsp;&emsp;如屑不能脱，浓煮栗木汤以绵缠箸头拭洗，却用飞过黄丹搽之。

&emsp;&emsp;（三百八）一切疮疡并宜贴之。先用隔蒜炙，更服活命饮以收全功。

&emsp;&emsp;当归 生地黄 芍药 玄参 大黄（各二两） 加甘草（四两）用麻油二斤煎，丹收。

&emsp;&emsp;（三百九） 凡诸痈毒、痞块、风气，骨节疼痛，无所不治。

&emsp;&emsp;大黄 木鳖仁 当归 川芎 芍药 生地 麻黄 细辛 白芷 防风 荆芥 苍术 羌活川乌 甘草 乌药 南星 半夏 香附 官桂 苍耳 骨碎补 草乌 艾叶 皂角 枳壳 三棱蓬术 萝卜子 水红花子 巴豆 五倍 独活 桃仁 苏木 红花 续断 连翘 栀子 苦参槐花 皂刺 干姜 蓖麻子 透骨草（晒干） 穿山甲 全蝎 僵蚕 蜂房（各一两） 蛇蜕（一大条） 蜈蚣（十四根） 虾蟆（三只） 血余（一团） 独蒜（四头）

&emsp;&emsp;上五十四味，用麻油五斤，浸三日，先煎血余、蓖麻、木鳖、桃仁、巴豆、虾蟆、独蒜、待半枯，然后人余药煎黑，去滓丹收，后下细药十味。

&emsp;&emsp;阿魏（二两） 乳香（制） 没药（制，各一两） 木香 丁香 雄黄 朱砂 血竭儿茶（各五钱） 麝香（不拘一二钱）

&emsp;&emsp;上麝香、丁香、木香三味宜最后下之。以上收油法，凡熬成熟油一斤，下飞净好红丹八两；若欲微嫩，则止下七两五钱。

&emsp;&emsp;（三百十） 治痈疽疮毒及收口甚效，此疮疡中第一方也。

&emsp;&emsp;麻油（二斤） 黄丹（十二两） 黄 杏仁 玄参（名一两） 蛇蜕（半两） 男发（如鸡子团） 蜂房（子多者佳，一两）

&emsp;&emsp;上先以黄 、杏仁、玄参入油煎至将黑，乃入蛇蜕、蜂房、乱发再煎至黑，去 ，徐徐下丹慢火煎收，黄丹不必拘数，但以得中为度。凡膏药用久，必至老硬，煎时预留嫩膏少许，如硬，量和之。

&emsp;&emsp;（三一一） 治一切疮疡溃后宜用之。

&emsp;&emsp;当归（二两） 白芷 白芨 木鳖子 黄柏 白蔹 乳香 白胶香（各五钱） 黄丹（五两净）净麻油（十二两）

&emsp;&emsp;上用油煎前六味，以槐柳枝顺搅油熟，丹收然后下乳香等二味。

&emsp;&emsp;（三一二）治一切痞块，更服胡连丸。

&emsp;&emsp;羌活 独活 玄参 官桂 赤芍药 穿山甲 生地黄 两头尖 大黄 白芷 天麻红花（各半两） 木鳖（十枚，去壳） 乱发（一团） 槐柳桃枝（各半两）

&emsp;&emsp;上用麻油二斤四两，煎药黑去 ，入发再煎，发化仍去 入上好真正黄丹煎收，软硬得中，入后细药即成膏矣。

&emsp;&emsp;阿魏 芒硝 苏合油 乳香 没药（各五钱） 麝香（三钱）

&emsp;&emsp;上凡贴膏药，须先用朴硝随患处铺半指浓，以纸盖用热熨斗熨良久，如硝耗再加熨之，二时许方贴膏药。若是肝积，加芦荟末同熨之。

&emsp;&emsp;（三一三）治一切顽疮破疮，杖疮痈疽，发背破伤者，最妙最佳。

&emsp;&emsp;麻油（一斤） 飞母（六两） 水银（一两） 朱砂（佳者一两半飞） 好黄蜡（四两）先下油熬数沸，下鸡子二枚，敲开连壳投之，熬焦捞去子，退火俟油定，下水银五钱，再加微火搅熬饭顷，即入丹渐收成膏，后下黄占再搅，候大温，下极细好朱砂一两五钱搅匀，瓷罐收贮。

&emsp;&emsp;（三一四）治一切发背疮疡，汤火疼痛等证，去腐肉，生新肉，其效如神。

&emsp;&emsp;凡洗拭换膏，必须预备即贴之，新肉畏风故也。如用白蜡尤好。此药生肌止痛，补血续筋，故与新肉相宜。

&emsp;&emsp;当归 生地黄 黄蜡（各二两。白蜡当减半） 麻油（六两）

&emsp;&emsp;上先将当归、地黄各一两入油煎黑去 ，又将二味各入一两煎至微焦，复去滓，乃入蜡溶化，候冷搅匀即成膏矣。用涂患处，以纸盖之，如有死肉，须用利刀剪去，则生肌尤速。

&emsp;&emsp;（三一五）亦名乾坤一气膏。专攻痞块，诸疮毒，痔漏。

&emsp;&emsp;当归 熟地 生地 白芍药 赤芍药 南星 半夏 三棱 蓬术 木鳖 两头尖 穿山甲巴豆仁 肉桂 五灵脂 桃仁 续断 玄参 玄胡索 蓖麻子仁 白芷 羌活 独活 大黄红花 川乌 草乌 苏木 川芎 防风 杏仁（各一两）

&emsp;&emsp;上用麻油四十两，浸诸药三日，桑柴火煎成，丹收后下细药。

&emsp;&emsp;乳香（制） 没药（制，各一两） 真阿魏（一两半） 麝香（三钱）

&emsp;&emsp;上方于细药中加芦荟、木香各一两，蟾酥三钱，即名消痞大成膏。

&emsp;&emsp;（三一六）三棱 蓬术 穿山甲 木鳖仁 杏仁 水红花子 萝卜子 透骨草（晒干） 大黄（各一两）独头蒜（四个）

&emsp;&emsp;上用香油一斤，入前药十味煎油成，以飞丹收之，后下细药。

&emsp;&emsp;真阿魏 乳香 没药（各一两） 麝香（三钱）

&emsp;&emsp;上先下乳、没、阿魏三味，后下麝香，搅匀待冷，倾水中浸数日，用瓷瓶收贮，勿使泄气。用时以白布或坚白纸摊贴，八九日一换。或见大便去脓血，勿以为异，亦有不去脓血而自愈者。若治泻痢，可贴脐腹。忌房事生冷。凡贴症积痞块，先用荞麦面和作一圈，围住患处四边，其块上放皮硝二三两，盖浓纸以熨斗熨，令热气内达，然后去硝用膏药贴之。上原方用白花菜同透骨草另煎膏二两，搅入膏内收用，但白花菜惟西北方间有之，求觅不易，故余用独蒜、萝卜子代之，其功亦不减也。

&emsp;&emsp;（三一七）治颈项瘰 ，及腋下初结小核、渐加连珠，不消不溃，或溃而脓水不绝，经久不瘥，或成漏证。

&emsp;&emsp;琥珀 白芷 防风 当归 木鳖子 木通（各一两） 丁香 桂心 朱砂 木香 松香（各半两）麻油（二斤）

&emsp;&emsp;上先将琥珀等六味为末，其余药入油煎黑，滤去 ，徐入黄丹再煎，软硬得中，入前药成膏贴之。

&emsp;&emsp;（三一八）贴症积痞块。

&emsp;&emsp;大黄、朴硝各一两为末，以大蒜同捣膏贴之。

&emsp;&emsp;（三一九）贴痞块。

&emsp;&emsp;用水红花或子，每一碗以水三碗，用桑柴文武火熬成膏，量痞大小用纸摊贴，以无方为度，仍将膏用酒调服。忌荤腥油腻。不饮酒者，白汤下。

&emsp;&emsp;（三百二十） 治风寒湿毒所袭，筋骨挛痛，及湿痰流注，经络壅痛，不能行步，并治历节风，鹤膝风，其效如神。

&emsp;&emsp;生姜（八两，取汁） 乳香（为末） 没药（为末，各五钱） 麝香（一钱） 真牛皮广胶（二两）

&emsp;&emsp;上先将姜汁并胶熔化，方下乳香、没药调匀，待少温下麝香即成膏矣。摊贴患处，更服五积散。如鹤膝风，须服大防风汤。

&emsp;&emsp;（三二一） 专贴疼痛肿毒。

&emsp;&emsp;干虾蟆（三个） 全蝎 僵蚕（各一两） 蜈蚣（四条） 斑蝥（四十个） 商陆根（一两六钱）花椒（一钱） 童子发（六分） 鸡内金（二个） 槐枝（三寸长者各四十根）细药∶儿茶 乳香 没药 血竭 龙骨 黄占 白占（各五钱） 麝香（一钱）

&emsp;&emsp;上用麻油二斤煎，飞丹收。

&emsp;&emsp;（三二二） 此膏治 湿诸疮，风漏等证神效。凡治疼痛，先以葱、姜擦患处，然后贴之。

&emsp;&emsp;先用密陀僧一二斤打碎，将童便煮之，觉其浊性去而童便气清乃可止矣。用便煮过则贴疮不痛。晾干，研极细如面候用。

&emsp;&emsp;用桐油不拘几斤，熬至将黑为度，每熟油一斤，用陀僧六两收之，于将成膏之顷取起，离火候稍凉，量膏多少，入冷水数碗徐搅之，恐其泛出，俟少定，即逼去其水，再上火熬化，复入水数碗搅逼如前，或三次更妙，然后熬净其水，每油一斤，再入官粉二两熬收，其色方黑。

&emsp;&emsp;凡熬此者，铜锅须大方可用。

&emsp;&emsp;（三二三）治诸疮。

&emsp;&emsp;龙骨 赤石脂 儿茶 血竭 没药 乳香（各一钱） 轻粉（五分或一钱） 冰片（二分）

&emsp;&emsp;上用麻油二两，入当归五钱煎枯去滓，入龙、石、茶、蝎四味，再煎一二沸，次入乳、没略煎匀后，入黄占五钱溶化，冷定入轻、冰摊贴。

&emsp;&emsp;（三二四）止痛排脓，灸后宜用之。

&emsp;&emsp;桃枝 柳枝 桑枝 槐枝（各二两） 乳香（另研） 血竭（各五钱） 黄丹（四两，净）

&emsp;&emsp;上用麻油十两煎，膏成后下乳香、血竭。

&emsp;&emsp;（三二五）人参 黄 当归 夜合树皮 玄参（各一两） 血余（三两） 老鼠（一个）细药∶血竭 龙骨 赤石脂 白腊（各五钱）

&emsp;&emsp;上用麻油一斤煎，飞丹收。

&emsp;&emsp;（三二六）此膏助元阳，补精髓，通血脉，镇玉池，养龟存精，百战百胜，待妇人经净之时，去膏而泄则可成孕，并治腰膝疼痛，五劳七伤，诸虚百损，半身不遂，膀胱疝气，带浊淫淋，阴痿不举，无不效者。

&emsp;&emsp;此邵真人进御方也。

&emsp;&emsp;麻油一斤四两，入甘草二两，先熬六七滚，然后下诸药。

&emsp;&emsp;生地黄 熟地黄（俱酒洗） 麦门冬 肉苁蓉（酒洗） 远志肉 蛇床子（酒浸）菟丝子（酒浸） 牛膝（酒洗） 鹿茸 川续断 虎骨 紫梢花 木鳖仁 谷精草 大附子肉桂（各五钱）

&emsp;&emsp;上熬成，以煮过松香四两，飞丹半斤收之，次下细药。

&emsp;&emsp;次下龙骨 倭硫黄 赤石脂（各二钱）又次下乳香 沉香 丁香 木香（各一钱）又次下阳起石（三钱） 麝香（五分） 蟾酥 鸦片（各一钱）又次下黄占五两上煎成，入井中浸三四日。每用膏七八钱，红绢摊贴脐上，或腰眼间，每帖五六十日再换。

&emsp;&emsp;（三二七）凡用松香收膏药者，必用水多煮一二遍，去其涩燥之性，方可贴疮不痛。若用贴症痞血块，则当加药如后法煮过用之方妙。

&emsp;&emsp;大都松香（三斤） 用皮硝（一碗） 水红花（四两） 大黄 当归 生地（各二两）三棱 蓬术（各一两）

&emsp;&emsp;上药七味，用水一桶、先熬汁，去滓净，用煮松香，徐徐添入，以汁完为度，收用之极佳。一、收油之法，凡煮过松香一斤，入熬熟药油五两，即成膏矣。

