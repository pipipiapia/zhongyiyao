## 用香散药（二十二）


&emsp;&emsp;伍氏曰∶气血闻香则行，闻臭则逆。大抵疮疡多因营气不从，逆于肉理，故郁聚为脓，得香散药则气流行，故当多服五香连翘汤、万金散、清心内固金粉散。凡疮本腥秽，又闻臭，浊则愈甚。若毒瓦斯入胃，则为咳逆。古人用此，可谓有理，且如饮食调令香美，则益脾土，养真元，保其无虞矣。

&emsp;&emsp;立斋曰∶今人有疮疡，不审元气虚实，病之表里，病者多喜内消，而医者即用十宣散及败毒散、流气饮之类。殊不知十宣散，虽有参 ，然防风、白芷、浓朴、桔梗，皆足以耗气，况不分经络时令气血多少，而概用之乎。败毒散乃发表之药，果有表证，亦止宜一二服，多则元气反损，其毒愈盛，虽有人参莫能补也，况非表证而用之乎。流气饮乃耗血之剂，果气结膈满，亦止宜二三服，多则血气愈伤。夫血气凝滞，多因荣卫气弱，不能营运，岂可用流气饮以益其虚。况诸经气血多寡不同，而流气饮通行十二经，则诸经皆为所损，反为败证。虽有芎归亦难倚伏。若服之过度，则气虚血耗，何以成脓。苟不察其由，而泛投克伐之剂，能无危乎。此三药者，其不可轻用亦明矣。河间云∶凡疮止于一经，或兼二经者，止当求责其经，不可干扰余经也。

