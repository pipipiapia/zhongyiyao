## 忍冬酒（二十四）


&emsp;&emsp;忍冬酒，治痈疽发背，初发时盒饭服此，不问疽发何处，或妇人乳痈，皆有奇效。如或处乡落贫家，服此亦便且效。仍兼以麦饭石膏，及神异膏贴之，甚效。

&emsp;&emsp;一园丁，患发背甚危，令取金银藤五六两捣烂，入热酒一钟，绞取酒汁温服，相罨患处，四五服而平。彼用此药治疮，足以养身成家，遂弃园业。诸书云∶金银花治疮疡未成者即散，已成者即溃，有回生之功。

&emsp;&emsp;一男子患脑痈，其头数多，痛不可忍，先服消毒药不应，更以忍冬酒服之，即酣睡觉，而势去六七，再四剂而消。又一男子所患尤甚，亦令服之，肿痛顿退，但不能平。加以黄、当归、栝蒌仁、白芷、甘草书、桔梗，数剂而愈。

&emsp;&emsp;一男子被鬼击身，有青痕作痛，以金银花煎汤，饮之即愈。《本草》谓此药大治五种飞尸，此其验也。

