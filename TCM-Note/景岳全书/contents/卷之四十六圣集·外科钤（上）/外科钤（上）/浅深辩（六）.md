## 浅深辩（六）


&emsp;&emsp;齐氏《精义》曰∶疮候多端，欲辩浅深，直须得法。简而论之，则疮疽概举有三∶肿高而软者，发于血脉；肿下而坚者，发于筋骨；皮肉之色不变者，发于骨髓。又曰∶凡疗疮疽，以手按摇疮肿，根牢而大者，深也；根小而浮者，浅也。又验其人，初生疮之时，便觉壮热恶寒，拘急头痛，精神不宁，烦躁饮冷者，其疮疽必深也。若人虽患疮疽，而起居平和，饮食如故者，其疮浮浅也。恶疮初生，其头如米粟，微似有痛痒，误触破之即 展，觉有深意，速服犀角升麻汤，及漏芦汤、通气等药，取通利疏畅，兼用浴毒汤， 溃之类。若浮浅者，贴膏 求差。以此推之，则深浅之变，始终之次也。又曰∶憎寒壮热，所患必深。肉色不变，发于内也。

&emsp;&emsp;曾氏曰∶凡痈疽，其脉浮数洪紧，肿 作痛，身热烦渴，饮食如常，此六腑不和，毒发于外而为痈。其势虽急，投以凉剂，多保全生。其脉沉细伏紧，初发甚微，或无疮头，身不热而内燥，体重烦疼，情绪不乐，胸膈痞闷，饮食无味，此五脏不和，毒蓄于内而为疽。

&emsp;&emsp;急投五香连翘汤，或神仙截法蜡矾丸、制甘草汤防托毒瓦斯，免致变证内攻，尤宜当头隔蒜灸。若涂毒药，迷其腠理；投凉药，虚其真气。故善恶之证，在乎医之工拙耳。或噫气痞塞，咳逆，身冷自汗，目瞪耳聋，恍惚惊悸，语言颠倒，皆深恶证也。五善见三则瘥，七恶见四则危。五善并至，则善无以加，七恶并臻则恶之极矣。

&emsp;&emsp;李氏曰∶疽初发一粒如麻豆，发热肿高，热痛色赤，此为外发。势虽炽盛，治得其法，可保其生。若初时不发热，体倦怠，患处如故，数日不肿痛，五内已坏。虽有卢、扁之药，亦未如之何矣。

&emsp;&emsp;立斋曰∶前证有因元气虚而不能发出者，有因敷贴寒药而不发出者，有因攻伐过伤气血而不能发出者，有因热毒内蕴而失疏托者，审而治之，多有生者。

