## 用针勿忌?神（十四）


&emsp;&emsp;立斋曰∶针灸之法，有太乙人神，周身血忌，逐年FS 神，逐日人神。而其穴有禁针禁灸之论。犯者，其病难瘳，理固然也。但疮疡气血已伤，肌肉已坏，急宜迎而夺之，顺而取之，非平人针灸之比，何忌之有。《外科精义》云∶疮疡之证，毒瓦斯无从而解，脓瘀无从而泄，反攻于内，内既消败，欲望其生，岂可得乎。危恶之证，发于致命之所，祸在反掌。腹痈囊痈，二便不通，胸腹胀闷，唇疔喉痹，咽喉肿塞，其祸尤速，患者审之。

&emsp;&emsp;邻人苏子遇之内，左手指患疔，麻痒寒热恶心，左半体皆麻，脉数不时见。余曰，凡疮不宜不痛，不宜大痛，烦闷者不治，今作麻痒尤其恶也。用夺命丹二服不应，又用解毒之剂，麻痒始去，乃作肿痛。余曰，势虽危，所喜作痛，但毒瓦斯无从而泄，欲针之。适值望日，其家俱言?神不从，势愈肿甚。余强针之，诸证顿退，又用解毒之剂，其疮乃愈。（薛按）

