## 生肌收口（附成漏证二十一）


&emsp;&emsp;陈良甫曰∶痈疽之毒有浅深，故收敛之功有迟速，断不可早用收口之药。恐毒瓦斯未尽，后必复发，为患匪轻。若痈久不合，其肉白而脓少者，此气血俱虚，不能潮运，而疮口冷涩也。每日用艾叶一把煎汤，避风热洗，及烧松香烟熏之，或用猪蹄汤洗之，更以神异膏贴之，必须守禁调理，否则不效。又曰∶脉得寒则下陷，凝滞肌肉，故曰留连肉腠，是为冷漏。须温补之。

&emsp;&emsp;丹溪曰∶诸经惟少阳厥阴之生痈者，宜须防之，以其多气少血也。血少则肌肉难长，故疮久未合，必成败证。苟反用驱利毒药，以伐其阴分之血，祸不旋踵矣。

&emsp;&emsp;立斋曰∶肌肉者，脾胃之所主。收敛者，血气之所使，但当纯补脾胃，不宜泛敷生肌之剂。夫疮不生肌，而色赤甚者，血热也，四物加山栀、连翘。色白而无神者，气虚也，四君加当归、黄 。晡热内热，阴血虚也，四物加参术。脓水清稀者，气血虚也，十全大补汤。

&emsp;&emsp;食少体倦，脾气虚也，补中益气汤。烦热作渴，饮食如常，胃火也，竹叶黄 汤。不应，竹叶石膏汤。热渴而小便频数，肾水虚也，用加减八味丸料煎服。若败肉去后，新肉微赤，四沿白膜者，此胃中生气也，但用四君子汤，以培补之，则不日自敛。若妄用生肌之药，余毒未尽，而反益甚耳。殊不知疮疡之作，由胃气不调，疮疡之溃，由胃气腐化，疮疡之敛，由胃气荣养。东垣云∶胃乃发生之源，为人生之本。丹溪亦谓，治疮疡当助胃壮气，使根本坚固。诚哉是言也，可不慎欤。

&emsp;&emsp;又曰∶若肌肉伤，而疮口不敛，用六君子汤以补脾胃。若气虚恶寒而疮口不敛，用补中益气汤以补脾肺。若血虚发热而疮口不敛，用四物参术以滋肝脾。若脓多而疮口不敛，用八珍汤，或十全大补汤，以养血气。如不应，但用四君归 以补脾胃。更不应，乃属命门火衰，急用八味丸以壮火生土。若脉数发渴者，难治，以真气虚而邪气实也。

&emsp;&emsp;又曰∶生肌之法，当先理脾胃助气血为主。若气血俱虚不能生者，当用托里之剂。若有风寒袭于疮所不能生者，宜用豆豉饼灸之。若流注顽疮内有脓管，或瘀血，或 核，须用针头散腐之，锭子尤妙。如背疮、杖疮、汤火疮大溃，当用神效当归膏，则能去腐生新止痛，大有神效。

&emsp;&emsp;又曰∶痈疽溃后，毒尽则肉自生。常见世之治者，往往用龙骨血竭之属以求生肌，殊不知余毒未尽，肌肉何以得生。气血既虚，龙竭岂能得效。设若脓毒未尽，就用生肌，则反增溃烂。壮者轻者不过复溃，或迟敛而已。怯者重者必致内攻，或溃烂不敛，反致危矣。

&emsp;&emsp;又曰∶凡疮疡成漏，皆因元气不足，营气不从。阳气虚寒，则寒气逆于肉里，稽留血脉，腐溃既久，即成是患。故凡治不足之证，于其初患，盒饭内用参 归术，温补脾胃，外用桑枝葱熨，接补阳气，使自消散。若久而不能成脓，亦用前二法，补助以速之。若脓既成而不溃，用艾于当头灸数炷而出之，却服十全大补汤。患者又当慎起居，节饮食，庶几收敛。若用冷针开刺，久而内出清脓，外色黑黯。或误用生肌散，速其口敛，反束其邪，必成败证。

&emsp;&emsp;诸疮患久成漏，常有脓水不绝，其脓不臭，若无歹肉者，法用炮附子去皮尖，为细末，以唾津和为饼，如三钱浓，安疮上，以艾炷灸之。漏大艾亦大，漏小艾亦小，但灸令微热，不可令痛。干则易之，每灸一二十壮不论，灸后贴以膏药。隔二三日，又如前再灸，更服大补气血之药，直至肉平为度。或用炮附子切片三分浓灸之亦可。或用江西淡豆豉为饼，多灸之亦效。

&emsp;&emsp;若疮久成漏，外有腐肉，内有脓管，不能收口者，以针头散和作细条， 入口内，外用膏药贴之，待脓管尽去，自然渐平收口。或先用灸法，数日后用此药亦可，仍内服十全大补等药。

&emsp;&emsp;郭氏灸法，疮疽久不收敛，及有脓水恶物，渐溃根深者，用白面、硫黄、大蒜三物，一处捣烂，看疮大小捻作饼子，浓约三分，安于疮上，用艾炷灸二十一壮，一灸一易。后隔四五日，用药锭针头散等药， 入疮内，歹肉尽去，好肉长平，然后贴收敛之药，内服应病之剂，调理即瘥矣。

&emsp;&emsp;一男子，年逾二十，禀弱，左腿外侧患毒三月方溃，脓水清稀，肌肉不生，以十全大补汤加牛膝，二十余剂渐愈。更以豆豉饼灸之，月余而痊。

&emsp;&emsp;一妇人，左臂结核，年余方溃，脓清不敛，一男子患贴骨痈，腿细短软，疮口不合，俱用十全大补汤，外以附子饼及贴补药膏，调护得宜，百剂而愈。大凡不足证，宜大补之剂，兼灸以补接阳气，祛散寒邪为上。

&emsp;&emsp;京师董赐，年逾四十，胸患疮成漏，日出脓碗许，喜饮食如常，以十全大补汤加贝母、远志、白蔹、续断，灸以附子饼，脓渐少，谨调护岁余而愈。（薛按）

