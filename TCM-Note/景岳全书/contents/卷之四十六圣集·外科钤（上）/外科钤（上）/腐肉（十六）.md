## 腐肉（十六）


&emsp;&emsp;齐德之曰∶夫疮疡生于外，皆由积热蕴于内。《内经》谓血热肉败，荣卫不行，必将为脓，留于节腠，必将为败。盖疮疽脓溃之时，头小未破，疮口未开，或毒瓦斯未出，疼痛难忍，所以立追蚀腐溃之法，使毒瓦斯外泄而不内攻，恶肉易去，好肉易生也。若 其疮血出不止者，则未可 ，于疮上掺追蚀之药，待其熟，可 方 。若 其疮而痛应心根者，亦不可强之。误触其疮， 痛必倍，变证不测，不可不慎也。若疮疖脓成未破，于上薄皮剥起者，即当用破头代针之剂安其上，以膏贴之。脓出之后，用搜脓化毒之药，取效如神矣。若脓血未尽，便用生肌敛疮之剂，欲其早愈，殊不知恶肉未尽，其疮早合，后必再发。不可不慎也。

&emsp;&emsp;立斋曰∶疮疡之证，脓成者，当辩其生熟浅深。肉死者，当验其腐溃连脱。余尝治脉证虚弱者，用托里之药，则气血壮而肉不死。脉证实热者，用清热之剂，则毒瓦斯退而肉自生。

&emsp;&emsp;凡疮聚于筋骨之间，肌肉之内，皆因血气虚弱，用十全大补汤壮其脾胃，则未成者自解，已成者自溃，又何死肉之有。若不大痛，或大痛，或不赤，或内脓不溃，或外肉不腐，乃血气虚弱，宜用桑枝灸，及十全大补加姜桂，壮其阳气，则四畔即消，疮头即腐，其毒自散，又何待于针割。若脾胃虚弱，饮食少思，用六君倍加白术，壮其营气，则肌肉受毒者自溃，已死者自活，已溃者自敛。若初起或因克伐，或犯房事，以致色黯而不痛者，乃阳气脱陷，变为阴证也。急用参附汤，温补回阳，亦有可生。

&emsp;&emsp;又曰∶夫腐肉者，恶肉也。大凡痈疽疮肿溃后，若有腐肉凝滞者，必取之，乃推陈致新之意。若壮者筋骨强盛，气血充溢，真能胜邪，或自去，或自平，不能为害。若年高怯弱之人，血液少，肌肉涩，必迎而夺之，顺而取之，是谓定祸乱以致太平。设或留而不去，则有烂筋腐肉之患。如刘大尹、汪夫人，收之及时，而新肉即生，得以全愈；金工部、郑挥使，取之失期，大溃而毙。予尝见腐肉既去，虽少壮者，不补其气血，尚不能收敛；若怯弱者，不取恶肉，不补血气，未见其生也。故古人曰∶坏肉恶于野狼虎，毒于蜂虿，缓去之则戕贼性命。信哉。

&emsp;&emsp;又曰∶疮疡之证，若毒瓦斯已结，肿赤炽盛，中央肉死黯黑者，内用托里健脾之剂，外用乌金膏涂之，则黯处渐低，赤处渐起。至六七日间，赤黯之界自有裂纹，如刀划状，其黯渐溃。若用铍针利剪徐去犹好。须使不知疼痛，不见鲜血为善。若脓未流利，宜用针于纹中引之。若脓水已出，肿痛仍作，乃内筋间隔，亦用针引之。若元气虚弱，误服克伐之剂，患处不痛，或肉死不溃者，急温补脾胃，亦有复生者。后须纯补脾胃，庶能收敛。此则不可妄用针刀，若误用之以去肉出血，使阳随阴败，是速其危也。

&emsp;&emsp;针头散（外一四四去腐管）代针膏（一四五溃头）透骨丹（外一四三溃头）猪蹄汤（外一二五洗腐）

