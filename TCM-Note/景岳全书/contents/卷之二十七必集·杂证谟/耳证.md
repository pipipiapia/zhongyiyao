## 耳证


&emsp;&emsp;《阴阳应象大论》曰∶北方生寒，在脏为肾，在窍为耳。

&emsp;&emsp;《五阅五使篇》曰∶耳者，肾之官也。

&emsp;&emsp;《金匮真言论》曰∶南方赤色，入通于心，开窍于耳。

&emsp;&emsp;《生气通天论》曰∶故圣人传精神，服天气，而通神明，失之则内闭九窍，外壅肌肉，卫气解散。阳不胜其阴，则五脏气争，九窍不通。

&emsp;&emsp;《玉机真藏论》曰∶脾不及，则令人九窍不通，名曰重强。

&emsp;&emsp;《脉度篇》曰∶五脏不和，则七窍不通。肾气通于耳，肾和则耳能闻五音矣。

&emsp;&emsp;《口问篇》∶黄帝曰∶人之耳中鸣者，何气使然？岐伯曰∶耳者宗脉之所聚也，故胃中空则宗脉虚，虚则下溜，脉有所竭者，故耳鸣。补客主人，手大指爪甲上与肉交者也。上气不足，脑为之不满，耳为之苦鸣，头为之苦倾，目为之眩。

&emsp;&emsp;《决气篇》曰∶精脱者耳聋，液脱者耳数鸣。

&emsp;&emsp;《海论》曰∶髓海不足，则脑转耳鸣，胫酸眩冒，目无所见，懈怠安卧。

&emsp;&emsp;《师传篇》曰∶肾者主为外，使之远听，视耳好恶，以知其性。

&emsp;&emsp;《癫狂篇》曰∶狂，目妄见，耳妄闻，善呼者，少气之所生也。

&emsp;&emsp;《脏气法时论》曰∶肝病者，虚则目KT KT 无所见，耳无所闻，善恐如人将捕之，取其经，厥阴与少阳。气逆则头痛，耳聋不聪，颊肿，取血者。肺病者，虚则少气不能报息，耳聋嗌干，取其经，太阴足太阳之外，厥阴内血者。

&emsp;&emsp;《通评虚实论》曰∶暴厥而聋，偏塞闭不通，内气暴薄也。头痛耳鸣，九窍不利，肠胃之所生也。

&emsp;&emsp;《五脏生成篇》曰∶ 蒙招尤，目冥耳聋，下实上虚，过在足少阳厥阴，甚则入肝。

&emsp;&emsp;《经脉篇》曰∶小肠手太阳也，是主液所生病，耳聋目黄颊肿。手阳明实则龋聋。三焦手少阳也，是动则病耳聋，浑浑 ，嗌肿喉痹。

&emsp;&emsp;《脉解篇》曰∶太阳所谓耳鸣者，阳气万物盛上而跃，故耳鸣也。所谓浮为聋者，皆在气也。

&emsp;&emsp;《热论篇》曰∶伤寒三日，少阳受之，少阳主胆，其脉循胁络于耳，故胸胁痛而耳聋。

&emsp;&emsp;两感者，三日则少阳与厥阴俱病，则耳聋囊缩而厥，水浆不入，不知人，六日死。

&emsp;&emsp;《本藏篇》曰∶黑色小理者肾小，粗理者肾大。高耳者肾高，耳后陷者肾下。耳坚者肾坚，耳薄不坚者肾脆。耳好前居牙车者肾端正，耳偏高者肾偏倾也。

&emsp;&emsp;《气交变大论》曰∶岁火太过，耳聋中热。岁金太过，目赤痛，耳无所闻。

&emsp;&emsp;《至真要大论》曰∶岁太阴在泉，民病耳聋，浑浑 ，嗌肿喉痹。少阴司天，客胜则耳聋目冥。厥阴司天，客胜则耳鸣掉眩。少阳司天，客胜则嗌肿耳聋。

&emsp;&emsp;《六元正纪大论》曰∶少阳所至，为喉痹耳鸣。木郁之发，为耳鸣眩转，目不识人。

&emsp;&emsp;《诊要经终论》曰∶少阳终者，耳聋百节皆纵，目HT 绝系，绝系一日半死。

&emsp;&emsp;《邪气脏腑病形篇》曰∶十二经脉，三百六十五络，其血气皆上于面而走空窍，其别气走于耳而为听。

&emsp;&emsp;《卫气篇》曰∶足少阳之标在窗笼之前，窗笼者，耳也。

&emsp;&emsp;《寒热病篇》曰∶暴聋气蒙，耳目不明，取天牖。

&emsp;&emsp;《杂病篇》曰∶聋而不痛者，取足少阳；聋而痛者，取手阳明。

&emsp;&emsp;《缪刺论》曰∶邪客于手阳明之络，令人耳聋，时不闻音，刺手大指次指爪甲上，去端如韭叶各一 ，立闻；不已，刺中指爪甲上与肉交者，立闻。其不时闻者，不可刺也。耳中生风者，亦刺之如此数，左刺右，右刺左。耳聋刺手阳明，不已，刺其通脉出耳前者。邪客于手足少阴、太阴、足阳明之络，此五络者皆会于耳中，上络左角。五络俱竭，令人身脉皆动，而形无知也，其状若尸，或曰尸厥。刺其足大指内侧爪甲上，去端如韭叶，后刺足心，后刺足中指爪甲上各一 ，后刺手大指内侧，去端如韭叶，后刺手心主，少阴锐骨之端各一 ，立已；不已，以竹管吹其两耳， 其左角之发方一寸燔治，饮以美酒一杯，不能饮者灌之，立已。

&emsp;&emsp;《厥病篇》曰∶耳聋无闻，取耳中。（听宫也，手太阳穴。）耳痛不可刺者，耳中有脓，若有干盯聍，耳无闻也。耳聋，取小指次指爪甲上与肉交者，先取手，后取足。耳鸣，取手中指爪甲上，左取右，右取左，先取手，后取足。

&emsp;&emsp;《刺热篇》曰∶热病先身重骨痛，耳聋好瞑，刺足少阴，病甚为五十九刺。

&emsp;&emsp;《热病篇》曰∶热病不知所痛，耳聋不能自收，口干，阳热甚，阴颇有寒者，热在髓，死不治。

&emsp;&emsp;《论疾诊尺篇》曰∶婴儿病，耳间青脉起者，掣痛。

&emsp;&emsp;耳聋证，诸家所论虽悉，然以余之见，大都其证有五∶曰火闭，曰气闭，曰邪闭，曰窍闭，曰虚闭。凡火闭者，因诸经之火壅塞清道，其证必哄哄 ，或胀或闷或烦或热，或兼头面红赤者是也。此证治宜清火，火清而闭自开也。气闭者，多因肝胆气逆，其证非虚非火，或因恚怒，或因忧郁，气有所结而然。治宜顺气，气顺心舒而闭自开也。邪闭者，因风寒外感，乱其营卫而然，解其邪而闭自开也。窍闭者，必因损伤，或挖伤者，或雷炮之震伤者，或患 耳溃脓不止，而坏其窍者，是宜用开通之法，以治之也。虚闭者，或以年衰，或以病后，或以劳倦过度，因致精脱肾亏，渐至聋闭，是非大培根本必不可也。凡此数者，有从外不能达者，其病在经，有从内不能通者，其病在脏，当各随其宜而治之，自无不愈者。然暴聋者多易治，久聋者最难为力也。

&emsp;&emsp;耳聋证，总因气闭不通耳。盖凡火邪、风邪，皆令气壅，壅则闭也。怒则气逆，逆则闭也。窍伤则气窒，窒则闭也。虚则气不充，不充则闭也。凡邪盛气逆而闭者，实闭也；气有不及而闭者，虚闭也，然实闭者少而虚闭者多。且凡属实邪，固令耳窍不通，使果正气强盛，断不至此，惟经气不足，然后邪气得以夺之，此正邪之所凑，其气必虚之谓也。

&emsp;&emsp;故即系实邪而病至聋闭者，亦无不有挟虚之象，所以凡治此证，不宜峻攻，如古法之用通圣散、神芎丸、凉膈散、木香槟榔丸之属，皆不可轻用，盖恐攻之未必能愈耳，而反伤脾胃，则他变踵至矣。至若治此之法，凡火壅于上者，自宜清降，兼阴虚者，亦宜补阴，此阳证之治也。若无火邪，止由气闭，则或补或开，必兼辛温之剂方可通行，此阴证之治也。然此二者，皆当以渐调理，但无欲速，庶乎尽善。

&emsp;&emsp;耳鸣当辩虚实。凡暴鸣而声大者多实，渐鸣而声细者多虚，少壮热盛者多实，中衰无火者多虚；饮酒味浓，素多痰火者多实，质清脉细，素多劳倦者多虚。且耳为肾窍，乃宗脉之所聚，若精气调和，肾气充足，则耳目聪明，若劳伤血气，精脱肾惫，必至聋。故人于中年之后，每多耳鸣，如风雨，如蝉鸣，如潮声者，是皆阴衰肾亏而然。经曰∶人年四十而阴气自半。半，即衰之谓也。又以《易》义参之，其象尤切。《易》曰∶坎为耳。

&emsp;&emsp;盖坎之阳居中，耳之聪在内，此其所以相应也。今老人之耳，多见聪不内居，而声闻于外，此正肾元不固，阳气渐涣之征耳，欲求来复，其势诚难，但得稍缓，即已幸矣，其惟调养得宜，而日培根本乎。

&emsp;&emsp;一、火盛而耳鸣耳闭者，当察火之微甚，及体质之强弱而清之降之。火之甚者，宜抽薪饮、大厘清饮、当归龙荟丸之类主之。火之微者，宜徙薪饮主之。兼阴虚者，宜加减一阴煎、清化饮之类主之。兼痰者，宜清膈饮主之。

&emsp;&emsp;气逆而闭者，宜六安煎加香附、丹皮、浓朴、枳壳之类主之。气逆兼火者，宜加山栀、龙胆草、天花粉之类主之。气逆兼风寒者，加川芎、细辛、苏叶、菖蒲、蔓荆子、柴胡之类主之。

&emsp;&emsp;伤寒外感，发热头痛不解而聋者，当于伤寒门察证治之，邪解而耳自愈也。但伤寒耳聋，虽属少阳之证，然必因虚，所以有之，故仲景亦以为阳气虚也。是以凡遇此证，必当专顾元气，有邪者兼以散邪。且可因耳之轻重以察病之进退，若因治而聋渐轻者，其病将愈，聋渐甚者，病必日甚也；其有聋闭至极而丝毫无闻者，此其肾气已绝，最是大凶之兆。

&emsp;&emsp;虚闭证，凡十二经脉皆有所主，而又惟肝肾为最，若老年衰弱，及素禀阴虚之人，皆宜以大补元煎，或左归、右归丸、肉苁蓉丸，或十全大补汤之类主之。若忧愁思虑太过而聋者，宜平补镇心丹、辰砂妙香散之类主之。若阳虚于上者，宜补中益气汤、归脾汤之类主之。凡诸补剂中，或以川芎、石菖蒲、远志、细辛、升麻、柴胡之类，皆可随宜加用，但因虚而闭或已久者，终不易愈耳。

&emsp;&emsp;窍闭证，非因气血之咎而病在窍也，当用法以通之。《外台秘要》治聋法∶用芥菜子捣碎，以人乳调和，绵裹塞耳，数易之即闻。《千金方》治耳聋久不效，用大蒜一瓣，中剜一孔，以巴豆一粒去皮膜，慢火炮极熟，入蒜内，用新绵包定塞耳中，三次效。又方∶用骨碎补削作条，火炮，乘热塞耳中。又方∶治耳聋，用巴豆一粒去心皮，斑蝥一枚去翅足，二物合捣膏，绵裹塞耳中，再易，甚验。《经验方》∶用巴豆一粒，蜡裹，以针刺孔令透，塞耳中。又古法以酒浸针砂一日，至晚去砂，将酒含口中，用活磁石一块，绵裹塞耳，左聋塞左，右聋塞右，此导气通闭法也。凡耳窍或损，或塞，或震伤，以致暴聋，或鸣不止者，即宜以手中指于耳窍中轻轻按捺，随捺随放，随放随捺，或轻轻摇动以引其气，捺之数次，其气必至，气至则窍自通矣。凡值此者，若不速为引导，恐因而渐闭，而竟至不开耳。

&emsp;&emsp;薛立斋曰∶按前证若血虚有火，用四物加山栀、柴胡。若中气虚弱，用补中益气汤。若血气俱虚，用八珍汤加柴胡。若怒便聋而或鸣者，属肝胆经气实，用小柴胡加芎、归、山栀，虚用八珍加山栀。若午前甚者，阳气实热也，小柴胡加黄连、山栀。阳气虚，用补中益气汤加柴胡、山栀。午后甚者，阴血虚也，四物加白术、茯苓。若肾虚火动，或痰盛作渴者，必用地黄丸。经云∶头痛耳鸣，九窍不利，肠胃之所生也。脾胃一虚，耳目九窍皆为之病。

&emsp;&emsp;一、 耳脓出明郁散（因五八） 红玉散（因五八） 流脓方（因五九）一、百虫入耳方（因六一）

&emsp;&emsp;上星（灸二七壮，治风聋）、翳风（灸七壮，治耳聋痛）、合谷（灸七壮，治耳聋）、外关、听宫、偏历、肾愈

&emsp;&emsp;抽薪饮（新寒三） 徙薪饮（新寒四） 十全大补汤（补二十） 清化饮（新因十三） 清膈煎（新寒九） 补中益气汤（补三十） 地黄丸（补百二十） 归脾汤（补三二） 大厘清饮（新寒五）加减一阴煎（新补九） 左归丸（新补四） 大补元煎（新补一） 平补镇心丹（补百十） 四物汤（补八） 右归丸（新补五） 肉苁蓉丸（补一五三） 辰砂妙香散（固十五） 八珍汤（十丸）六安煎（新和二） 小柴胡汤（散十九） 当归龙荟丸（寒一六七）

&emsp;&emsp;柴胡清肝散（寒五九 肝胆火逆） 栀子清肝散（寒六十 肝胆风热） 耳病诸方（详因阵五三至六八止）

