## 杂方


&emsp;&emsp;治一切犯寒咳嗽，遇冬便作。

&emsp;&emsp;款冬蕊 鹅管石 雄黄 艾叶（各等分）

&emsp;&emsp;上为末，铺艾上，用纸卷筒，烧烟吸入口内吞下，即咽茶水一口压之，自效。一方有佛耳草，无艾叶，用纸卷成条，每切一节，约长三、五分许，焚炉中，吸烟咽之。

&emsp;&emsp;治一切寒喘咳嗽。

&emsp;&emsp;黄蜡 雄黄（各三钱） 佛耳草 款冬蕊（各一钱） 艾叶（三分）先将蜡溶化，涂纸上，次以艾铺之，将三味细研匀，掺卷成筒。用火点一头，吸烟吞之，清茶送下。

&emsp;&emsp;补肾元，乌须发，延年益寿。

&emsp;&emsp;何首乌（赤、白，各一斤） 川牛膝（半斤）将何首乌先用米泔水浸一日，以竹刀刮去粗皮，切作大片，用黑豆铺甑中一层，却铺何首乌一层，再铺豆一层，却铺牛膝一层，又豆一层，重重相间，面上铺豆盖之，蒸以豆熟为度，取起晒干，次日如前换豆再蒸，如此七次，去豆用。

&emsp;&emsp;破故纸（半斤，洗净，用黑芝麻同炒无声为度，去芝麻） 白茯苓（半斤，用人乳浸透，晒干蒸熟） 赤茯苓（半斤，用黑牛乳浸透，晒干蒸熟） 当归身（半斤，酒洗） 枸杞子（半斤，去枯蒂者）

&emsp;&emsp;上共为末，炼蜜丸，龙眼大。每日空心嚼二、三丸，温酒、米汤、盐汤俱可送下。制药勿犯铁器。按∶此即七珍至宝丹少菟丝子一味。

&emsp;&emsp;两京各处乌须者，惟此方颇好，用之虽未至简妙，然不坏须伤肉，制用得法者，可黑一月。

&emsp;&emsp;五倍子（择川中之大者，打作碎粒，分粗细为二。先将粗者于锅内用文火炒成糊，次入细者同炒，初时大黑烟起，取出不住手炒，将冷，又上火炒，则黄烟起，叉取出炒，将冷，再上火炒，则青黄白烟间出，即可住火，先以真青布一大片浸湿，将倍子倾在布上，包成一团，用脚踏成饼，上用湿泥一担 一夜，色如乌羽为妙，瓷器收贮听用） 红铜花（用细红铜丝炭火 ，醋中淬之，不拘遍数，以化尽为度，去醋取铜花晒干） 皂矾 明矾（各三分） 没石子 食盐（各二分） 硼砂（净，一分）

&emsp;&emsp;上每次染时，旋配旋用，以制倍子二钱为则，加铜花四分，余皆一、二分，和匀作一服，研细，以浓茶汁或烧酒用瓷钟调如稀糊，坐汤中煮之，看钟内绿气生面为佳。先用皂角汤洗须净，拭干，以抿柄涂上，用皮纸搭湿包之，或以青布囊囊之过夜，次早温水洗之。如不润，用胡桃油捻指润之。一连染二夜，其黑如漆亦妙。

&emsp;&emsp;先期而擦者，永久不白。

&emsp;&emsp;青盐（一斤） 嫩槐枝叶（五斤，切） 黑铅（四两） 没石子（尖者，七钱）

&emsp;&emsp;上将黑铅、青盐入锅内，槐枝搅炒俱成灰炭取起，将没石子研细末和入，用瓷罐盛之，每日早晚以药擦牙，漱水吐掌上擦须鬓，久久自然润黑。

&emsp;&emsp;用五倍子大者一百个，装食盐一斤，铺在锅内，大火烧过存性，为末。每日擦之，久则须髯皆黑。

&emsp;&emsp;（丹溪）

&emsp;&emsp;其病甚，至气上冲如有物筑塞心脏欲死，手足冷者，二、三服除根。

&emsp;&emsp;陈皮 荔枝核（为末，炒焦黄） 硫黄（火中溶化，即投水中去毒，研细，各等分）

&emsp;&emsp;上为末，饭丸，桐子大。每服十四、五丸，酒下，其疼立止。若疼甚不能支持，略加五、六丸，再不可多也。

&emsp;&emsp;男子三十岁后服此药，一岁二单，制服不息，永不白须发。四十以上，或见微白，及少年发黄不润者，服此百日，自然漆黑，其效如神。

&emsp;&emsp;菟丝子（制） 金铃子 覆盆子 五味子 枸杞子 蛇床子（炒，各一两） 何首乌（酒浸，蒸极熟，焙） 牛膝（酒浸蒸） 熟地（酒蒸，捣） 地骨皮（各三两） 舶上茴香（盐炒） 川木瓜（各二两）

&emsp;&emsp;上十二味，为细末，用浸菟丝酒作糊为丸，梧子大。每服五、七十丸，食前温酒或白汤送下。一方加人参、白术、白茯苓各一两，尤有神效。服此大忌三白。

&emsp;&emsp;疝气方重。

&emsp;&emsp;治疝气，一切下部之病，悉皆治之，凡肿痛缩小，虽多年亦可除根。

&emsp;&emsp;川楝子（净肉，一斤，分四分。内一分用盐一两，茴香一协议炒黄色，去盐、香不用。外三分，一分用巴豆四十九个，一分用斑蝥四十九个，一分用巴戟一两，仍各加麦面一协议炒黄色，俱去面、药不用） 木香（一两） 破故纸（一两，炒）

&emsp;&emsp;上为末，酒糊丸，梧子大。每服五、七十丸，盐汤送下，甚者日进二、三服，或空心、或食前。

&emsp;&emsp;治男子小肠气肚疼，一切气积，下元虚冷，脾胃不和，并宜服之有效。

&emsp;&emsp;木香 丁香 乳香 香附 川楝子肉 大茴香 破故纸 葫芦巴（炒） 甘草（炙） 三棱（各一两） 杜仲（炒，半两）

&emsp;&emsp;上为细末，酒糊丸，梧子大。每服三、五十丸，加至七、八十丸，用温酒，或盐汤食前送下，日进二、三服。

&emsp;&emsp;治疝消铃。

&emsp;&emsp;用大茴香一升，以老生姜二斤，取自然汁浸茴香一宿，以姜汁渗尽为度，入好青盐二两同炒赤，取出焙干为末，用无灰酒浸蒸饼为丸，梧子大。空心、食前酒下二、三十丸，或米饮亦可。此方实脾疏肝，所以治疝多效，非如常法之克伐，故为妙也。

&emsp;&emsp;凡房事后中寒厥冷，呕恶腹痛者，用葱、姜捣烂冲热酒服之，睡少顷，出汗即愈。如腹痛甚者，以葱白头捣烂摊脐上，以艾灸之或熨之亦可解。鼻尖有汗，其痛痛即止。

&emsp;&emsp;湿疝阴丸作痛。

&emsp;&emsp;蕲艾 紫苏叶（烘干热） 川椒（炒热，各三两）

&emsp;&emsp;上三味，拌匀，乘热用绢袋盛夹囊下，勿令走气，冷即易之。

&emsp;&emsp;治气痔脱肛。

&emsp;&emsp;枳壳（面炒） 防风（去叉，各一两） 枯矾（二钱半）

&emsp;&emsp;上咀，用水三碗，煎至二碗，乘热熏之，仍以软帛蘸汤熨之，通手即淋洗。

&emsp;&emsp;用赤皮葱、韭菜二味各带根者煎汤，入大枫子、防风末各数钱，乘热熏洗立收上。一方∶用五倍子煎汤洗，以赤石脂末掺上托入。或脱长者，以两床相并，中空尺许，以瓷瓶盛汤，令病患仰卧浸瓶中，逐日易之，收尽为度。又涩肠散方，在小儿五四。

&emsp;&emsp;治泻痢产育气虚脱肛，脉濡而弦者。

&emsp;&emsp;人参 白术 川芎 当归 黄 （酒炒） 山药（炒） 白芍药 白茯苓 升麻 炙甘草上生姜水煎服。按∶此方若治泄痢虚滑脱肛，仍须加制附子、肉豆蔻方效。

&emsp;&emsp;治大肠血热脱肛。

&emsp;&emsp;生地黄 当归 芍药（各钱半） 黄芩 黄连 防风 荆芥 升麻（各一钱） 香附 川芎 甘草（各五分）水一钟半，煎服。

&emsp;&emsp;治大肠伏热，脱肛红肿。

&emsp;&emsp;缩砂仁 黄连 木贼（等分）

&emsp;&emsp;上为细末。每服二钱，空心米饮调下。

&emsp;&emsp;治证同前。

&emsp;&emsp;诃子（煨，去核） 人参 白茯苓 白术 炙甘草 莲肉 升麻 柴胡（等分）水一钟半，加生姜，煎服。

&emsp;&emsp;治久痢火肠滑脱。

&emsp;&emsp;诃子 赤石脂 龙骨（等分）

&emsp;&emsp;上为末。以腊茶少许和药，掺肠头上，用绢帛揉入。又方用鳖头 存性，入枯矾少许，如上揉入。

&emsp;&emsp;治阳证脱肛肿痛。

&emsp;&emsp;地龙（晒干，一两） 风化硝（二两）

&emsp;&emsp;上为末。每用一、二钱，肛门湿，则干掺；燥，则清油调擦。先以见肿消，荆芥、生葱煮水候温洗，轻轻拭干，然后敷药。

&emsp;&emsp;治阴症脱肛。

&emsp;&emsp;伏龙肝（一两） 鳖头骨（五钱） 百药煎（二钱半）

&emsp;&emsp;上为末。每用一、二钱，浓煎紫苏汤候温洗过，以清麻油调药敷如前法。

&emsp;&emsp;治小便不通。

&emsp;&emsp;独蒜（一枚） 栀子（三、七枚） 盐花（少许）

&emsp;&emsp;上捣烂摊纸上贴脐，良久即通。未通，涂阴囊上立通。

&emsp;&emsp;小便不通经验方。

&emsp;&emsp;以朴硝为末。每服二钱，空心煎茴香汤下。又方∶用蚯蚓杵，以凉水摅过，浓服半碗立通，大解热疾不知人事欲死，服之甚效。

&emsp;&emsp;用葱三斤，慢火炒香熟，以绢帕裹，更替熨脐下即通。或用盐炒热熨之，冷则再易，须臾即通。

&emsp;&emsp;治气虚溺尿。

&emsp;&emsp;用雄鸡 并肠烧为末。温酒调服。

&emsp;&emsp;治阴汗 臭，两腋下臭不可与人同行。

&emsp;&emsp;枯白矾 密陀僧 黄丹（各二钱半） 麝香（五分）

&emsp;&emsp;上于乳钵内研细。以醋于手心内调药擦腋下，经两时许，即以香白芷煎汤洗之，一日用一次。

&emsp;&emsp;又∶治腋气神效方。

&emsp;&emsp;密陀僧（四两） 枯白矾（二两） 轻粉（三钱）

&emsp;&emsp;上为细末。频擦两腋，擦至半月见效，半年全愈。

&emsp;&emsp;又∶腋气方。

&emsp;&emsp;用热蒸饼一枚，擘作两片，掺密陀僧细末一钱许，急挟在腋下，略睡少时，候冷弃之。

&emsp;&emsp;如一腋有病，只用一半。叶元方平生苦此疾，来绍兴偶得此方，用一次遂绝根本。

&emsp;&emsp;又∶腋气方。

&emsp;&emsp;单用枯矾为极细末，以绢袋盛之。常以扑于腋下，不过十度即愈。一方以唾调涂之。

&emsp;&emsp;又∶腋气方。

&emsp;&emsp;先剃去腋毛令净，用白定粉水调擦敷患处，至六、七日后，清晨看腋下有一黑点如针孔大者，以笔点定，即用小艾炷灸七壮，灸过或有浊气攻心作痛者，当用后药下之∶丁香 青木香 槟榔 檀香 麝香 大黄上煎服，以下为度。

&emsp;&emsp;治脚汗，除秽气。

&emsp;&emsp;牡蛎（ ） 枯白矾 密陀僧 黄丹（等分）

&emsp;&emsp;上为细末。每用少许，干掺脚指缝中即收。

&emsp;&emsp;治阴囊湿痒，搔之则汁水流珠，用此极效。

&emsp;&emsp;牡蛎（醋 ，一两） 雄黄（一钱） 枯矾 硫黄 苦参 蛇床子（各二钱）

&emsp;&emsp;上为细末。先用苍术、椒、盐煎汤洗湿处，后用此药掺之。

&emsp;&emsp;治一切阴囊湿痒。

&emsp;&emsp;陈茶（一撮） 苍术（二钱） 花椒 蛇床子 白矾（各一钱） 苍耳草（量入） 炒盐（半两） 朴硝（三钱）

&emsp;&emsp;上用水四碗，先将前五味煎汤，去 ，乃入后三味泡化，先熏后洗，三、四次绝痒。

&emsp;&emsp;龙脑薄荷 粉草 冰糖（各四两） 乌梅肉（三两） 白檀香 紫苏叶（各二两）

&emsp;&emsp;上为极细末，以熟枣肉捣丸，芡实大。勿用铁器。

&emsp;&emsp;龙脑薄荷（二两） 白糖 柿霜（各四两） 乌梅肉 桔梗（各五钱） 儿茶（三钱） 甘草（一钱） 冰片（一分）

&emsp;&emsp;上为极细末，炼蜜丸，龙眼核大。

&emsp;&emsp;乌梅肉 脑荷（各四两） 白檀香 苏叶 儿茶 硼砂 沙糖（各二两） 冰糖 柿霜（各八两）干葛 粉草（各一两） 冰片（三分）

&emsp;&emsp;上为极细末，蜜丸，樱桃大。

&emsp;&emsp;佳方。

&emsp;&emsp;脑荷（二两） 雨茶 白硼砂（七钱） 乌梅肉 贝母 诃子（各三钱） 冰片（三分）炼蜜丸。

&emsp;&emsp;方在痘疹。辟一切秽寒邪气。

&emsp;&emsp;能辟一切瘴气时疫，伤寒秽气，不时噙口中，邪气不入。

&emsp;&emsp;沉香 白檀（各一两） 儿茶（二两） 粉草（五钱） 麝香（五分） 冰片（三分）

&emsp;&emsp;上为极细末，糯米调饮汤为丸，黍米大。噙化。

&emsp;&emsp;香发木 油采桂花半开者，去茎蒂令净，每花二升，用真麻油一斤，轻手拌匀，纳瓷瓶中，用油纸紧封器口，坐釜中汤煮一饷，持起顿燥处，十日后掀出，用麻布滤绞清油，封闭紧密收之，愈久愈香。或用菜子油亦可。

&emsp;&emsp;治面生黑鼾雀斑。

&emsp;&emsp;甘松 三奈 茅香（各半两） 白芷 白芨 白蔹 白僵蚕 白附子 天花粉 绿豆粉（各一两） 防风 零陵香 本（各二钱） 肥皂（二钱，去皮弦）

&emsp;&emsp;上为细末。每早、晚蘸末洗面。

&emsp;&emsp;治面部生疮，或鼻赤风刺粉刺。

&emsp;&emsp;硫黄 白芷 天花粉 水粉（各五分） 全蝎（一枚） 蝉蜕（五个） 芫青（七个，去头足）

&emsp;&emsp;上为细末，用麻油、黄蜡约多寡，如合面油，熬匀离火，方入前末药和匀。每于临卧时洗面净，以少许涂面，勿近眼，数日间肿处自平，赤鼻亦消。如退风刺，一夕见效。

