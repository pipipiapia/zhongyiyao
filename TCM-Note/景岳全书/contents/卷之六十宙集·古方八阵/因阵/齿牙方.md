## 齿牙方


&emsp;&emsp;（东垣）

&emsp;&emsp;治多食肉人口臭不可近，牙齿疳蚀，牙龈肉脱血出，并治血崩血痢，肠风下血，及逆气上行等证。

&emsp;&emsp;黄连（酒洗） 砂仁（各五钱） 生地 甘草（各三钱） 当归 木香 藿香叶 升麻 兰叶（各一钱，无亦可）

&emsp;&emsp;上为末，以汤浸蒸饼和丸，绿豆大。每服百丸或二百丸，白汤食远服。

&emsp;&emsp;（东垣）

&emsp;&emsp;方在寒阵。治齿龈溃烂，喜冷恶热。

&emsp;&emsp;《秘验》

&emsp;&emsp;方在寒阵。治一切风热牙床肿痛，出血动摇。

&emsp;&emsp;《三因》

&emsp;&emsp;治肾虚牙齿肿痛。

&emsp;&emsp;此与《局方》安肾丸同，但少肉桂、茯苓二味，方在热阵。

&emsp;&emsp;《直指》

&emsp;&emsp;治牙痛不可忍，痛连头脑项背，微恶寒饮，大恶热饮。

&emsp;&emsp;防风（一钱） 升麻（七分） 炙甘草 细辛叶（各三分） 草龙胆（酒洗，四分）

&emsp;&emsp;上用水一钟，煎五分，去滓。以匙抄在口中， 痛处少时，立止。如多恶热饮，更加草龙胆一钱。此法不定，宜随寒热多少临时加减。若恶风作痛，须去草龙胆，加草豆蔻、黄连各五分，累用得效。

&emsp;&emsp;治牙齿肿痛不可忍，及口气臭。

&emsp;&emsp;用北细辛一味煎浓汁，乘热噙漱良久，吐之，极妙。

&emsp;&emsp;治热毒上攻，宣露出血，牙龈肿痛不可忍。

&emsp;&emsp;屋游（此即瓦上青苔，不拘多少洗净）

&emsp;&emsp;上用水煎汤，澄清入盐一撮，频频漱之。

&emsp;&emsp;《御药》

&emsp;&emsp;治牙齿痛。

&emsp;&emsp;丁香 荜茇 蝎梢 大椒上等分为末。每用少许擦于患处。

&emsp;&emsp;《选要》

&emsp;&emsp;治风虫诸牙痛。

&emsp;&emsp;芫花 细辛 川椒 蕲艾 小麦 细茶（等分）

&emsp;&emsp;上咀。水一钟，煎七分，温漱之，日三、四次，吐涎出即愈。

&emsp;&emsp;治风牙虫牙攻蛀疼痛，牙齿动摇，连颊浮肿。

&emsp;&emsp;川椒（炒出汗） 蜂房（炙）

&emsp;&emsp;上等分，为细末。每用二钱，水煎数沸，热漱即止。

&emsp;&emsp;治风虫牙痛。

&emsp;&emsp;良姜 草乌 细辛 荆芥穗上等分为末。擦牙，有涎吐之。

&emsp;&emsp;治风蛀诸牙疼痛。

&emsp;&emsp;蟾酥（少许） 巴豆（去油，研如泥） 杏仁（烧焦）

&emsp;&emsp;上共研如泥，以绵裹如粟米大。若蛀牙塞入蛀处，风牙塞牙缝中，吐涎尽愈。

&emsp;&emsp;苍耳 艾 小麦 花椒 芫花 黑豆煎熬，屡漱之即愈。

&emsp;&emsp;治虫牙。

&emsp;&emsp;用韭菜子一撮，以碗足盛之，用火烧烟，外用小竹梗将下截劈为四开，以纸糊如喇叭样，引烟熏其蛀齿。如下牙蛀者，以韭子煎浓汤漱之，虫自出。

&emsp;&emsp;治虫牙疼痛不已。

&emsp;&emsp;用天仙子不拘多少，烧烟，以竹筒抵牙引烟熏之，其虫即死。

&emsp;&emsp;治虫牙疼痛，蚀孔空虚。

&emsp;&emsp;巴豆（一枚） 花椒（五十粒，细研）

&emsp;&emsp;上为极细末，饭丸，黍米大。绵包塞蛀孔。

&emsp;&emsp;治虫牙疼痛。

&emsp;&emsp;用藜芦为末，塞牙孔中，勿令咽汁，有涎吐之，大有神效。

&emsp;&emsp;治走马牙疳。

&emsp;&emsp;用北枣去核，每个内入信一厘，烧存性，研细。每以些小敷患处。

&emsp;&emsp;治走马牙疳，蚀损唇舌，腐臭牙落，其效如神。

&emsp;&emsp;铜绿 砒霜（等分）

&emsp;&emsp;上为细末。每用些少敷患处。

&emsp;&emsp;治走马牙疳，一时腐烂即死。

&emsp;&emsp;铜绿（三分） 麝香（一分） 妇人溺桶中垢（白者，火 ，一钱）

&emsp;&emsp;上为极细末。敷齿上，不可太多。

&emsp;&emsp;治走马牙疳危恶证候。

&emsp;&emsp;麝香（少许） 胆矾（一钱） 铜绿（半两） 白矾（生用，五分）

&emsp;&emsp;上为细末。敷牙患处。

&emsp;&emsp;治牙疳。

&emsp;&emsp;枯矾（七分） 白毯灰（三分） 麝香（一分）为末。以竹管吹疮上。

&emsp;&emsp;治齿龈间出血，吃食不得。

&emsp;&emsp;黄连 白龙骨 马牙硝（各一钱） 枯矾（五分） 冰片（半分）

&emsp;&emsp;上为细末。每用少许敷牙根下。

&emsp;&emsp;治牙龈肿烂出血。

&emsp;&emsp;雄黄（一钱半） 铜绿 轻粉 黄连 黄丹（炒，各一钱） 血竭 枯矾（各五分） 麝香（一分）

&emsp;&emsp;上为细末，研匀。每用些少敷患处。

&emsp;&emsp;齿缝出血。

&emsp;&emsp;上用纸 子蘸干蟾酥少许，于血出处按之，立止。

&emsp;&emsp;治肾水不足，牙齿浮动脱落，或缝中痛而出血，或但动不痛者。

&emsp;&emsp;雄鼠骨 当归 没石子 熟地 榆皮 青盐 细辛（等分）

&emsp;&emsp;上为细末，用绵纸裹倏 牙床上缝中，则永固不落矣。

&emsp;&emsp;《秘方》

&emsp;&emsp;治牙落可以重生。

&emsp;&emsp;雄鼠骨（一具，生打活雄鼠一个，剥去皮、杂，用盐水浸一时，炭火上炙，肉自脱落，取骨炙燥，入众药内同研为末） 香附 白芷 川芎 桑叶（晒干） 地骨皮 川椒 蒲公英青盐 川槿皮 旱莲草上为末。擦牙，百日复出，固齿无不效。

&emsp;&emsp;《良方》

&emsp;&emsp;治牙宣出血，疼痛不止。

&emsp;&emsp;荆芥穗 槐花上等分为末。擦牙患处。

&emsp;&emsp;治阳明风热流注，齿牙肿痛出血，化为脓汁等证。

&emsp;&emsp;石膏 羊胫骨灰 地骨皮 升麻上等分为末。每用少许擦牙齿根上。或加麝香少许更妙。

&emsp;&emsp;治牙疼不可忍。

&emsp;&emsp;姜黄 白芷 细辛（等分）

&emsp;&emsp;上为粗末。擦患处，须臾吐涎，以盐汤漱口。面赤肿者，去姜黄，加川芎，其肿立消。

&emsp;&emsp;《济生》

&emsp;&emsp;牢牙去风。

&emsp;&emsp;大香附（炒焦黑，三两） 青盐（一两半）

&emsp;&emsp;上为末。如常擦牙。乃铁瓮先生良方。

&emsp;&emsp;（子和）

&emsp;&emsp;良姜 胡椒 荜茇 细辛 乳香 麝香 雄黄 青盐（下四味各另研）

&emsp;&emsp;上等分为细末。先以温水漱净牙后，以药末擦患处，追出涎沫吐之，漱十余次，痛立止。忌油、盐二日。

&emsp;&emsp;治食甘甜过多牙痛。

&emsp;&emsp;食盐 青盐 槐枝（一斤，切断，用水五碗，煎一碗听用）

&emsp;&emsp;上将二盐先炒干，乃入槐枝汤煮干，取起为末，用铅盒盛。擦牙固齿最妙。

&emsp;&emsp;治牙痛用清凉药不效或反甚者，宜从此以治。

&emsp;&emsp;川椒 青盐 荜茇 薄荷 荆芥穗 细辛 朝脑上为末。擦痛牙处，或煎汤漱之亦可。

&emsp;&emsp;驻颜补肾，牢牙固齿。

&emsp;&emsp;细辛 青盐（各七钱） 当归（酒洗） 川芎（各一两）

&emsp;&emsp;上为末。每用少许，清晨擦牙满口，漱良久，连药咽下，或先以温水漱口净，然后擦而咽之亦可。

&emsp;&emsp;（万氏）

&emsp;&emsp;治一切牙疼，固齿。

&emsp;&emsp;青盐（二两） 食盐 川椒（煎汁，各四两）

&emsp;&emsp;上以椒汁拌盐，炒干为末。擦牙，永无齿疾；以漱水洗面目，亦无疾。此药极妙。

&emsp;&emsp;石膏（四两，另研） 大香附（一两） 白芷（七钱半） 甘松 三奈 藿香 沉香 川芎 零陵香（各三钱半） 细辛 防风（各半两）

&emsp;&emsp;上为细末。先以温水漱口，次擦之妙。

&emsp;&emsp;（东垣）

&emsp;&emsp;升麻（一钱） 羊胫骨灰（二钱） 软石膏（三钱） 白芷（七分） 麝香（少许）

&emsp;&emsp;上为细末。先以温水漱口，次擦之妙。

&emsp;&emsp;治牙齿动摇，血出不止。

&emsp;&emsp;用白蒺藜不拘多少，捣为细末。每日擦牙及患处，最妙。

&emsp;&emsp;取牙不犯手。

&emsp;&emsp;草乌 荜茇（各钱半） 川椒 细辛（各三钱）

&emsp;&emsp;上为细末。每用少许，点在患牙内外，一时其牙自落。

