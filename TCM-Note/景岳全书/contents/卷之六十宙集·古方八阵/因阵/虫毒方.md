## 虫毒方


&emsp;&emsp;麻油一碗饮之即无妨，仍用葛根汤洗伤处，绵试干，香油涂之，再以青布作条燃火入竹筒中，放烟熏伤处。口渴者，沙糖调水饮之。

&emsp;&emsp;凡被蛇伤，即用针刺伤处出血，用雄黄等药敷之，仍须中留一孔，使毒瓦斯得泄，乃内服解毒等药。凡伤处两头俱用绳扎缚，庶不致毒瓦斯内攻，流布经络。

&emsp;&emsp;一方∶治毒蛇咬伤，急取三七捣烂罨之，毒即消散，神妙无比。

&emsp;&emsp;一方∶治蛇虫伤毒，用五灵脂、雄黄等分为末，每服二钱，酒调服，仍敷疮留口，如干燥，须以油润之。凡居山野阴湿之处，每用雄黄如桐子大一丸，烧烟以熏衣袍被褥之类，则毒不敢侵，百邪皆远避矣。

&emsp;&emsp;凡蛇入七窍，急以艾灸蛇尾。又法以刀破蛇尾少许，入川椒数粒，以纸封之，蛇自出。即用雄黄、朱砂末煎人参汤调灌之，或食蒜饮酒，内毒即解。

&emsp;&emsp;山居人被蛇伤，急用溺洗咬处，拭干，以艾灸之立效。又方∶用独头大蒜切片置患处，以艾于蒜上灸之，每三壮换蒜，多灸为妙，凡被毒蛇所伤皆效。

&emsp;&emsp;《肘后方》∶用小蒜捣汁服，滓敷伤处。

&emsp;&emsp;南海地多蛇，而广府尤甚。某侍郎为帅，闻雄黄能禁制此毒，乃卖数百两分贮绢囊，挂于寝室四隅。经月余，一日，卧榻外常有黑汁从上滴下，臭甚，使人穿承尘窥之，则巨蟒横其上死腐矣。于是尽令撤去障蔽，蛇死者长丈许，大如柱，旁又得十数条，皆蟠虬成窠，并他屋内所驱放者合数百，自是官舍清宁。

&emsp;&emsp;急于无风处吮出疮口恶血，如或无血，则以针刺出血，用小便洗净，外用香油调雄黄少加麝香敷之。一、凡遇恶犬咬伤，如仓卒无药，即以百草霜、麻油调敷，或用葱捣烂贴之，牛粪敷之，或蚯蚓粪敷之，或口嚼杏仁烂敷之，皆能救急。如少延缓，恐毒瓦斯入经为害。一方∶拔去顶上红发，急令人吮去恶血，以艾灸伤处五、七壮，甚者灸百壮，神效。一方∶用米泔水洗净，沙糖敷之。一方∶用杏仁炒黑，捣成膏贴之。

&emsp;&emsp;《琐碎录》云∶凡行道遇恶犬，即以左手大拇指掐寅上，吹气一口，轮至戌上掐之，犬即退伏。

&emsp;&emsp;治疯犬伤毒。

&emsp;&emsp;大斑蝥（二十一个，去头足翅）

&emsp;&emsp;上用糯米一撮，先将斑蝥七个入米内，慢火炒，勿令焦，去蝥；又入七个，炒令焦色变，又去之；再入七个炒米赤烟为度，去蝥不用，只将米研为末。分三分，冷水入香油少许，空心调下一服，须臾又进一服，以二便利下恶物为度。若腹痛，急以青靛调冷水解之，或先用黄连、甘草煎汤，待冷服之，不可食热物。或用冷水调益元散解之，甚妙。甚者，终身禁食犬肉，每见食犬肉而复作者不救。又见单服斑蝥而死者亦有之，盖斑蝥毒之尤者，虽曰以毒攻毒，惟少用之。兹用糯米以夺其气，尤宜预备青靛、黄连以解其毒，而况单服斑蝥者，岂有不死？《宝鉴》

&emsp;&emsp;治诸犬伤毒。

&emsp;&emsp;南星（生用） 防风（等分）

&emsp;&emsp;上为末。凡被犬咬，先以口含浆水吮洗伤处，或小便、盐汤俱可，洗净，用绵拭干，方上药末，即不发。或用制过南星一、二钱为末，以童便调下。亦可治破伤风。

&emsp;&emsp;凡野狼、犬、蛇、蝎、蜈蚣诸伤痛极危急，或因伤受风而牙关紧急，腰背反胀，不省人事者，速切蒜片或捣烂罨伤处，隔蒜灸之，或二、三十壮，或四、五十壮，无不应手而愈，取效多矣，故《本草》谓蒜疗疮毒，有回生之功。夫积在肠胃，尚为难疗，况四肢受患，则经络远绝，药不易及，故古人有淋洗灸刺等法，正为通经逐邪，导引气血而设也。

&emsp;&emsp;一名国老饮。治蛊毒及一切蛇虫恶兽所伤，重者毒瓦斯入腹，则眼黑口噤，手足强直。此药平易，不伤元气，大有神效，不可以易而忽之也。

&emsp;&emsp;明矾 甘草（各一两）

&emsp;&emsp;上为末。每服二钱，不拘时冷水调下，亦可敷患处。

&emsp;&emsp;毒瓦斯入心则危。

&emsp;&emsp;马齿苋捣烂煎汤服，外以栗子嚼敷患处。

&emsp;&emsp;以盐擦咬处，或盐汤洗伤处，痛即止。用后蝎螫方最妙，已试。一方∶用吴茱萸嚼烂擦之，或取井底泥敷之。

&emsp;&emsp;昔有婢用火筒吹火，不知内有蜈蚣，向火一吹，蜈蚣惊窜入口，不觉下喉，求救，人无措手。适有人云取小鸡一只，断喉取血顿饮之，复灌以香油取吐，蜈蚣随出。

&emsp;&emsp;用生半夏、白矾等分为末，以醋和敷伤处（亦治蜈蚣伤，无白矾亦可）。又蝎怕胆矾，蛇性雄黄。徐春甫云∶亲见蝎螫肿痛用胆矾擦之立消。可见南方人家不可无雄黄，北方人家不可无胆矾，此制蝎第一药也。

&emsp;&emsp;以小便洗擦拭干，以香油涂之。或以雄黄末擦之。或以蝎螫方治之。

&emsp;&emsp;猫毛烧存性，入麝香少许，香油调敷伤处则不害。

&emsp;&emsp;昔一人夜间饮水，误吞水蛭入腹，经停日久，复生水蛭，食人肝血，腹痛不可忍，面目黄瘦，全不进食，不治必死。方用田中泥一块，小死鱼三枚，同猪膏溶捣匀，再用巴豆十粒去油，同鱼膏四味捣匀，丸如绿豆大。用田中冷水吞下，大人五、七丸，小儿三丸，须臾泻下水蛭尽，却用八珍汤调理。

&emsp;&emsp;锻石泡热水凉洗患处，久浸之则愈。小儿多受蚯蚓毒，则阴茎及囊俱肿如水泡，用鸭血涂之，或以鸭口含少时则消。一方∶用盐汤温洗之即效。

&emsp;&emsp;蚕咬人，毒入肉中，令人发寒热。

&emsp;&emsp;苎叶捣敷之，汁涂之。今治蚕家以苎近蚕，则蚕不生发也。

&emsp;&emsp;姜汁调胡粉敷疮口，或用清油擦之，内饮羊乳。

&emsp;&emsp;《本草》云∶蜘蛛咬人，令人一身生丝，惟羊乳饮之可解。贞元十年，崔员外从质云目击有人被蜘蛛咬，腹大如孕，其家弃之，乞食于道，一僧遇之，教饮羊乳，未几日而平。

&emsp;&emsp;《青囊》

&emsp;&emsp;治传尸劳瘵，血气末甚虚损者，不必多方，只以此药早服，则虫自不能为患。无有不愈者。此方得之河南郡王府，济世之功不可尽述。

&emsp;&emsp;川椒（二升，去合口者，略炒出汗）

&emsp;&emsp;上为细末，空心米饮调服二钱。或酒煮米粉糊为丸，桐子大。每服三十丸，以渐增至五、六十丸，或用酒送。

&emsp;&emsp;葱白散。治溪涧中射工虫专射行人形影，人中其毒，则病如疟状，或若伤寒，俗云沙发，中之深者死，急用后方治之。

&emsp;&emsp;葱白（一握，切） 豉（半升） 葛根（二两） 升麻（七钱半）

&emsp;&emsp;上锉如豆大。每服四钱匕，水二盏，煎一盏，去滓。不拘时温服，移时再服。

&emsp;&emsp;《千金》

&emsp;&emsp;治时气病 ，下部生虫。

&emsp;&emsp;雄黄（半两） 桃仁（一两） 青葙子 黄连 苦参（各三两）

&emsp;&emsp;上五味为末，绵裹如枣核大，纳下部。亦可用枣汁服方寸匕，日三。

&emsp;&emsp;《千金》

&emsp;&emsp;用大枣蒸烂为膏，以水银和捻长二、三寸许，绵裹纳大孔中过宿，明旦虫皆出。但水银损肠，宜慎之。愚按∶此方水银不必生用，但如治头虱法，烧烟以枣肉拌之用，必更妙。头发生虱方在新因。

&emsp;&emsp;治五种蛊毒。

&emsp;&emsp;明雄黄 麝香（各一字，另研）用生羊肺一指大，以刀切开，安药在内吞下。

&emsp;&emsp;《医林》

&emsp;&emsp;治蛊毒。

&emsp;&emsp;雄黄 朱砂（各另研） 藜芦（略炒） 鬼臼 巴豆霜（各二钱半）

&emsp;&emsp;上为末，炼蜜丸，桐子大。每服二丸，空心姜汤下，当利恶物并蛊毒。如烦闷，以鸭血为羹食之。

&emsp;&emsp;《良方》

&emsp;&emsp;治蛊毒。

&emsp;&emsp;败鼓皮 蚕蜕纸 刺 皮（各烧存性） 五倍子（炒） 续随子 朱砂（另研） 雄黄（另研，等分）

&emsp;&emsp;上为细末，糯米粥丸，小豆大。每服七丸，空心白水下。

&emsp;&emsp;治中蛊令人腹内坚痛，面目青黄，病变无常。

&emsp;&emsp;真蜜（一碗） 猪骨髓（五两，研）

&emsp;&emsp;上同煎熟。分作十服，日三服即瘥。

&emsp;&emsp;凡国中蛊毒在膈上者，当用此药吐之。

&emsp;&emsp;白矾 建茶（各一两）

&emsp;&emsp;上二味，为细末。每服五钱，新汲水调下顿服之，一时久当吐毒出。若此药入口，其味甘甜，并不觉苦味者，即其证也。

&emsp;&emsp;治中蛊毒吐血。

&emsp;&emsp;用小麦面二合，分为三服，以冷水调下，半日服尽，当下蛊即瘥。

&emsp;&emsp;一方∶明矾、芽茶，等分为末，凉水调三钱。

&emsp;&emsp;一方∶青蓝汁，频频服半合则解。

&emsp;&emsp;一方∶石榴皮，煎汁饮之，当吐出活虫而愈。

