## 面鼻方


&emsp;&emsp;《医林》

&emsp;&emsp;治风寒鼻塞。

&emsp;&emsp;川芎 本 细辛 白芷 羌活 炙甘草（各一两） 苍术（米泔浸，五两）

&emsp;&emsp;上咀。每服三钱，水一盏，姜三片，葱白三寸，煎服。

&emsp;&emsp;《济生》

&emsp;&emsp;治肺虚为四气所干，鼻内壅塞，涕出不已，或气不通，不闻香臭。

&emsp;&emsp;辛夷 川芎 细辛 白芷 升麻 防风 羌活 本 炙甘草 木通（各等分） 一方有苍耳子（减半）

&emsp;&emsp;上为末。每服二钱，食后茶清调下。

&emsp;&emsp;治闭塞阳明鼻塞。

&emsp;&emsp;升麻 黄 丁香（各一钱） 羌活 葛根 炙甘草 防风（各五分） 麻黄（不去节，二钱）水二钟，葱白二茎，煎八分，食远热服。

&emsp;&emsp;《千金》

&emsp;&emsp;治鼻塞脑冷，清涕常流。

&emsp;&emsp;细辛 川芎 川椒 黑附子（炮，去皮脐） 干姜 吴茱萸（各二钱半） 桂心（三钱） 皂角屑（钱半）

&emsp;&emsp;上将诸药用米醋浸过宿，次用猪脂二两熬油，入前药，煎附子色黄为度，以绵蘸药塞鼻中。

&emsp;&emsp;《三因》

&emsp;&emsp;治鼻流浊涕不止，名曰鼻渊。

&emsp;&emsp;苍耳子（炒，二钱半） 辛夷仁 薄荷叶（各五钱） 白芷（一两）

&emsp;&emsp;上为细末。每服二钱，葱汤或茶清食后调下。

&emsp;&emsp;治风热在肺，鼻流浊涕，窒塞不通。

&emsp;&emsp;细辛白芷与防风，羌活当归半夏芎，桔梗陈皮茯苓辈，十般等分锉和同，三钱薄荷姜煎服，气息调匀鼻贯通。

&emsp;&emsp;治伤风鼻塞声重。

&emsp;&emsp;细辛（半两） 川芎（一两） 薄荷（一两半） 川乌（炮，去皮脐） 白芷 甘草（各二两）

&emsp;&emsp;上为细末。每服一钱，葱茶汤或薄荷汤下。

&emsp;&emsp;《良方》

&emsp;&emsp;治鼻塞不闻香臭。

&emsp;&emsp;防风 麻黄 官桂（各半两） 升麻 木通（各一两） 栀子（七枚） 石膏（三两）

&emsp;&emsp;上 咀。每服水一盏，煎七分，空心温服。

&emsp;&emsp;《宣明》

&emsp;&emsp;治鼻渊脑热渗下，浊涕不止，久而不已，必成衄血之证。

&emsp;&emsp;防风（一两半） 人参 麦冬 炙甘草 川芎 黄芩（各一两）

&emsp;&emsp;上为细末。每服二钱，沸汤调服，食后，日三服。

&emsp;&emsp;治肺风酒 鼻赤 。

&emsp;&emsp;荆芥穗（四两） 防风 杏仁（去皮尖） 白蒺藜（炒，去刺） 僵蚕（炒） 炙甘草（各一两）

&emsp;&emsp;上为末。每服二钱，食后茶清调下。

&emsp;&emsp;《正传》

&emsp;&emsp;祖传经验治鼻中时时流臭黄水，甚者脑亦时痛，俗名控脑砂，有虫食脑中。

&emsp;&emsp;用丝瓜藤近根三、五尺许，烧存性，为细末，酒调服之即愈。

&emsp;&emsp;《简易》

&emsp;&emsp;治鼻 、 肉、鼻痔等症。

&emsp;&emsp;白矾 雄黄 细辛 瓜蒂（炒，各等分）

&emsp;&emsp;上为细末，以雄犬胆汁为剂，如枣核，塞鼻中。

&emsp;&emsp;治鼻 有 肉，不闻香臭。

&emsp;&emsp;北细辛 瓜蒂（等分）

&emsp;&emsp;上为末，棉裹如豆大，塞鼻中。

&emsp;&emsp;《御药》

&emsp;&emsp;治鼻内窒塞不通，不得喘息。

&emsp;&emsp;菖蒲 皂角（等分）

&emsp;&emsp;上为细末，每用一钱，绵裹塞鼻中，仰卧片时。

&emsp;&emsp;治鼻中 肉。

&emsp;&emsp;轻粉 杏仁（去皮尖，各一钱） 雄黄（五钱） 麝香（少许）

&emsp;&emsp;上四味，用乳钵先研杏仁如泥，后入雄、麝、轻粉同研极细，瓷盒收盖。每有患者，不拘远近，于卧用箸头蘸米粒许点 肉上，隔一日卧点一次，半月见效。

&emsp;&emsp;治鼻 。

&emsp;&emsp;雄黄（五分） 瓜蒂（二个） 绿矾（一钱） 麝香（少许）

&emsp;&emsp;上为末，吹入鼻中。

&emsp;&emsp;一名瓜丁散。

&emsp;&emsp;瓜蒂 华阴细辛（等分）为末，绵包少许塞鼻中。

&emsp;&emsp;用枯白矾为末，以绵胭脂塞鼻中，数日肉随落。

&emsp;&emsp;治肺风酒 鼻等疾。

&emsp;&emsp;白矾 硫黄 乳香（各等分）为末，绵裹擦之。或用茄汁调敷患处更妙。

&emsp;&emsp;治赤鼻久不瘥。

&emsp;&emsp;大黄 朴硝（等分）为末，津调涂鼻上。

&emsp;&emsp;亦名硫黄散。

&emsp;&emsp;硫黄 轻粉（各一钱） 杏仁（五分）

&emsp;&emsp;上为末，用蜜酒调，于卧时涂上，早洗去，效。或用津唾调搽更妙。又方∶只以铜绿为末，晚时切生姜蘸擦之。

&emsp;&emsp;用锻石水调一碗如稠糊，拣好糯米粒全者，半置灰中，半露于外，经一宿，灰中米色变如水晶。若或面或手有黑痣黑靥及纹刺者，先须针头微微拨破，置少许水晶者于其上，经半日许，靥痣之汗自出，乃可去药，且勿着水，二、三日则愈。

&emsp;&emsp;此连子胡同方。

&emsp;&emsp;白芷 甘菊花（各三钱，去梗） 白果（二十个） 红枣（十五个） 珠儿粉（五钱） 猪胰（一个）

&emsp;&emsp;上将珠粉研细，余俱捣烂拌匀，外以蜜拌酒酿炖化，入前药蒸过，每晚搽面，早洗去。

&emsp;&emsp;面上暴生疮∶用生杏仁捣烂，以鸡子清调如煎饼，至夜洗面敷之，旦洗去，数十次愈。

&emsp;&emsp;指甲抓破面∶用生姜自然汁调轻粉敷破处，无痕。

&emsp;&emsp;龙骨为细末，吹入鼻中少许即止。凡九窍出血者，用此皆能治之。

&emsp;&emsp;石榴花瓣可以塞，萝卜藕汁可以滴，火 龙骨可以吹，水煎茅花可以吃。

&emsp;&emsp;又∶墙头苔藓可以塞，车前草汁可以滴，火烧莲房可以吹，水调锅煤可以吃。

&emsp;&emsp;治衄如涌泉不止者。

&emsp;&emsp;用草纸折十余层，井花水湿透，分发贴顶心中，以热熨斗熨之，微热不妨，久之即止。

&emsp;&emsp;但用葱头，以绳束成一把，去根头实处，切成寸长一饼。先以熨斗烙葱一面令热，置顶心囟会穴处，乃以熨斗或火从上熨之，俟鼻内作葱气方住。未通，再作饼熨之。其有婴儿伤风，鼻塞不能吮乳者，但用大南星为末，以生姜自然汁和作薄饼，用两掌合暖置囟上，片时即通。

&emsp;&emsp;治风邪犯脑，患头痛不可忍，不问年岁。

&emsp;&emsp;硝石 人中白（等分） 冰片（少许）

&emsp;&emsp;上为末，用一字，吹入鼻中。

&emsp;&emsp;《良方》

&emsp;&emsp;治卒然牙关紧急，腰背反张，药不能咽，或时毒痈肿，鼻塞气闭等证。

&emsp;&emsp;细辛（如无真者，不用亦可） 薄荷叶 牙皂角（等分）

&emsp;&emsp;上为细末，以纸捻少许入鼻内，候得喷嚏口开，随进汤药。《圣惠》搐鼻法止用二味，无薄荷。

&emsp;&emsp;（陈氏）

&emsp;&emsp;方在痘疹。通心经，降心火，利小便良方。

&emsp;&emsp;方在小儿。治风搐关窍不通，痰塞中脘，留滞百节。

