## 眼目方


&emsp;&emsp;《原机》当归补血汤 治男妇亡血过多，以致睛珠疼痛，不能视物，羞明酸涩，眼光无力，眉骨太阳酸痛。

&emsp;&emsp;当归 熟地黄（各二钱） 白芍药 牛膝 白术 生地黄 天门冬（各一钱） 川芎 防风 炙甘草（各五分）水二钟，煎八分，稍热服。如恶心不进食者，加生姜煎。

&emsp;&emsp;治目中内障初起，视觉昏花，神水淡绿色或淡白色，久则不睹，渐变纯白，或视物成二等证，并治耳聋耳鸣。

&emsp;&emsp;人参 黄 （各五钱） 升麻 葛根 炙甘草（各三钱） 芍药 黄柏（各二钱） 蔓荆子（钱半）

&emsp;&emsp;上每服四、五钱，水二钟，煎一钟，临睡热服，五更再服。

&emsp;&emsp;（东垣）

&emsp;&emsp;治劳倦饮食不节，内障眼病，此方如神。

&emsp;&emsp;蔓荆子（二钱半） 人参 黄 （各一两） 炙甘草（八钱） 黄柏（酒拌炒四遍） 白芍药（各三钱）

&emsp;&emsp;上 咀。每服四、五钱，水二盏，煎一盏，去 ，临卧温服。

&emsp;&emsp;治足三阴亏损，虚火上炎，致目睛散大，视物不的，或昏花紧涩，作痛羞明，或卒见非常等证，其功与六味还少丹同类。

&emsp;&emsp;熟地（二两，酒洗） 生地 归尾（酒洗） 丹皮 五味 山药 山茱萸 柴胡 茯苓 泽泻（各二钱半）炼蜜丸，桐子大，水飞朱砂为衣。每服五、七十丸，空心淡盐汤下。

&emsp;&emsp;治证同上。

&emsp;&emsp;熟地（倍用） 山药 山茱萸 当归 枸杞 巴戟肉 麦冬 肉苁蓉 五味子 甘菊花（各等分）炼蜜丸，桐子大。每服七、八十丸，空心白汤下。

&emsp;&emsp;方在补阵。治目紧缩小，及羞明畏日，视物不明。

&emsp;&emsp;《局方》

&emsp;&emsp;治男妇肝肾俱虚，风邪所乘，热气上攻，翳障，目涩多泪。

&emsp;&emsp;熟地黄 生地黄（各一斤） 牛膝（三两） 石斛 枳壳 杏仁（去皮尖，炒） 防风（各四两）炼蜜丸，桐子大。每服七、八十丸，食前盐汤下。

&emsp;&emsp;《简易》

&emsp;&emsp;治肝肾气虚，两目昏暗，视物不明。

&emsp;&emsp;熟地 当归（各五两） 菟丝子（酒煮，八两） 枸杞 车前子（炒） 五味子（各二两） 楮实子川椒（炒，各一两）

&emsp;&emsp;上为末，炼蜜丸，桐子大。每服七、八十丸，食前温酒下。

&emsp;&emsp;（东垣）

&emsp;&emsp;治足三阴亏损，虚火上炎，致目睛散大，视物不的，或昏花紧涩，作痛羞明，兼眵多燥热赤烂者。一名干熟地黄丸。

&emsp;&emsp;熟地（一两） 归身（酒制） 黄芩（各半两） 天冬（焙） 甘草（炙） 枳壳 柴胡 五味子（各三钱） 人参 地骨（各二钱） 黄连（三钱） 生地（酒洗，一两半）炼蜜丸，桐子大。每服百丸，食前茶汤下，日三服。

&emsp;&emsp;（谦甫）

&emsp;&emsp;治翳膜遮睛，昏涩泪出，瘀血 肉攀睛。

&emsp;&emsp;川芎 龙胆草 草决明 石决明 荆芥穗 甘菊花 茺蔚子 楮实子 白茯苓（各一两）白蒺藜（炒） 木贼 甘草（各七钱） 川椒（炒出汗，一钱）

&emsp;&emsp;上为细末。每服二钱，食后茶清调下，日三服。忌一切鸡鱼浓味，及荞麦面热物。

&emsp;&emsp;治肝肺停留风热，翳膜遮睛，痛涩眵泪。

&emsp;&emsp;白蒺藜（炒去刺） 防风 甘草 木贼 山栀仁（各七钱） 草决明（一两，炒） 青葙子（二钱半，炒） 蝉蜕（二钱）

&emsp;&emsp;上为细末。每服二钱，食后麦门冬汤调服。

&emsp;&emsp;治男妇风毒上攻，眼目肿痛，怕日羞明，多眵，陷涩难开，睑 红烂，瘀肉攀睛，或暴赤痛甚，又治偏正头风头痛，皆有奇效。

&emsp;&emsp;白术 菟丝子（制） 青葙子 防风 羌活 白蒺藜（炒去刺） 密蒙花 木贼 炙甘草（等分）炼蜜丸，弹子大。每服一丸，细嚼，白汤送下，空心食前，日二服。

&emsp;&emsp;《正传》

&emsp;&emsp;治远年一切目疾，内外翳膜遮睛，风弦烂眼，及老弱人目眵多糊，迎风冷泪，视物昏花等症，悉皆治之。

&emsp;&emsp;天门冬（酒浸一宿，另研如泥） 麦门冬 生地黄（酒浸焙） 熟地黄（酒洗，各三两） 人参白茯苓 干山药 枸杞（各两半） 川牛膝（酒洗） 石斛（酒洗） 草决明（微炒） 杏仁（去皮另研） 枳壳（面炒黄） 菟丝子（酒浸煮） 甘菊花（用小金钱，各一两） 羚羊角（细锉取净末）乌犀角（锉用） 青葙子（微炒） 防风（去芦，各八钱） 五味子（焙干） 炙甘草 黄连（去须）白蒺藜（取仁） 川芎（各七钱）

&emsp;&emsp;上为末，蜜丸，梧子大。每服五、七十丸，盐汤下。

&emsp;&emsp;方在补阵。治阳气不足，眼目不能近视。

&emsp;&emsp;地芝丸 治目不能远视，但可近视，或并不能，乃阴气不足也，宜用此方。

&emsp;&emsp;生地黄（四两） 天冬 枳壳（面炒） 甘菊花（各一两）炼蜜丸，桐子大。每服百丸，茶清或温酒下。

&emsp;&emsp;（东垣）

&emsp;&emsp;治眼发之后，犹有上热，白睛赤色，隐涩难开而多眵泪等证。

&emsp;&emsp;黄 当归（酒洗） 柴胡 炙甘草 防风（各五分） 升麻（七分） 白芷（三分） 蔓荆子（二分）水煎热服。

&emsp;&emsp;（东垣）

&emsp;&emsp;治两眼风热，昼夜隐涩难开，羞明恶日，视物昏暗，赤肿而痛。

&emsp;&emsp;细辛（二分） 芎 蔓荆子（各五分） 甘草 白芷（各一钱） 防风（一钱半）

&emsp;&emsp;上 咀。水二盏，煎一盏，临卧温服。

&emsp;&emsp;（东垣）

&emsp;&emsp;治两目发赤微痛，羞明畏日，怯风，恶灯火，多眵隐涩，鼻塞流涕，津唾稠粘，大便微硬。

&emsp;&emsp;细辛 麻黄 羌活 蔓荆子 防风 本 川芎 荆芥穗 白茯苓（各四分） 生地黄 归尾（各八分） 花椒（七粒）水二钟，煎八分，食后、临卧稍热服。

&emsp;&emsp;治眼目夜昏，虽有灯月亦不能视。

&emsp;&emsp;石决明 夜明砂（各二钱） 猪肝（一两）

&emsp;&emsp;上以药为末，乃将竹刀切肝为二片，铺药于内，合定，用麻皮缚之，以米泔水一碗，用砂锅煮至半碗，临卧连肝、连汁俱服之。

&emsp;&emsp;治神水散大，昏如雾露，眼前黑花，睹物成二，久而光不收敛，及内障瞳人淡白绿色。

&emsp;&emsp;石斛（酒洗，五钱） 人参 生地 熟地（酒洗） 麦门冬 天门冬 白茯苓 防风 草决明黄连（酒炒，各一两） 羚羊角（镑） 犀角（镑） 川芎 炙甘草 枳壳（面炒） 青葙子（微炒）五味子（炒） 肉苁蓉（酒洗去鳞，炙，各五钱） 牛膝（酒洗） 白蒺藜（炒去刺） 菟丝子（制）家菊花 山药 杏仁 枸杞（各七钱）

&emsp;&emsp;上为末，炼蜜丸，梧子大。每服三、五十丸，温酒、盐汤任下。

&emsp;&emsp;（东垣）

&emsp;&emsp;亦名黄连饮子。治眼暴发赤痛。

&emsp;&emsp;黄连（酒炒） 黄芩（酒炒） 龙胆草 生地 柴胡（各一钱） 升麻（五分）水煎。于午前，或饭后热服。

&emsp;&emsp;（东垣）

&emsp;&emsp;治两眼血热赤痛。

&emsp;&emsp;黄芩 黄连 草龙胆（俱各酒洗，炒） 生地（酒洗）

&emsp;&emsp;上等分， 咀。每用五钱，水二盏，煎一盏，去 ，热服。

&emsp;&emsp;（东垣）

&emsp;&emsp;治眼中白翳。

&emsp;&emsp;归身 龙胆草（酒洗） 黄芩（酒炒） 黄柏（酒炒） 芍药（各八分） 黄 黄连 甘草（各五分） 防风 羌活 升麻 柴胡 五味子 石膏（各五分）水二盏，煎一盏，去 ，入酒少许。临卧热服。忌言语。

&emsp;&emsp;方在寒阵。治赤脉贯晴，眵多 燥，紧涩羞明，脏腑秘结。

&emsp;&emsp;治肝经风热，毒瓦斯上攻，眼目赤痛，及一切内外翳障。

&emsp;&emsp;蝉蜕 甘菊花 谷精草 羌活 甘草（炒） 白蒺藜（炒） 草决明 栀子（炒） 防风 密蒙花 荆芥穗 木贼 川芎 蔓荆子 黄芩（各等分）

&emsp;&emsp;上为末。每服二钱，食后茶清调下。

&emsp;&emsp;治风热翳膜血筋，一切肺热外障。

&emsp;&emsp;当归 生地 芍药 栀子 黄芩（各等分）每服三、五钱，为散，为汤任服。

&emsp;&emsp;治肝虚风热，冷泪赤涩，内外障眼。

&emsp;&emsp;黄连（三两） 家菊花 龙胆草 石决明（ ） 人参 当归 熟地 枸杞 麦冬 牛膝 青盐黄柏 柴胡 防风 羌活（各八钱） 肉桂（四钱） 羯羊肝（一具，烙干为末）

&emsp;&emsp;上为末，炼蜜丸，桐子大。每服三、四十丸，温汤下。

&emsp;&emsp;治前证。

&emsp;&emsp;单用黄连一味，同羊肝俱为末，炼蜜丸服。《济生方》用生羊肝去筋膜，同黄连捣丸，桐子大。每服五、六十丸，温水下。

&emsp;&emsp;治两眼赤痛，眵多 燥，紧涩羞明，赤脉贯睛，脏腑秘结。

&emsp;&emsp;黄连（酒炒） 天花粉 家菊花 川芎 薄荷叶 连翘（各一两） 黄芩 栀子（各四两） 黄柏（酒炒，六两）

&emsp;&emsp;上为细末，滴水丸，梧子大；或用蜜丸。每服五、七十丸，或百丸，食后、临睡茶汤下。

&emsp;&emsp;《局方》

&emsp;&emsp;治风气攻注，两眼昏暗，眵泪羞明，并暴赤肿翳障。

&emsp;&emsp;密蒙花 羌活 白蒺藜（炒） 木贼 石决明（各一两） 甘菊（三两）

&emsp;&emsp;上为末。每服二钱，食后茶清调下。

&emsp;&emsp;点赤眼。

&emsp;&emsp;朴硝置豆腐上蒸之，待流下者，瓦器盛点之。

&emsp;&emsp;治时气热眼。

&emsp;&emsp;玄明粉（半两） 月石（三钱） 冰片（三分）

&emsp;&emsp;上乳无声，瓷罐密收，用时点二大 内。

&emsp;&emsp;点赤热眼。

&emsp;&emsp;龙脑（一钱） 黄连（去毛净，酒炒，八两）先锉黄连令碎，以水四碗贮砂锅内，入连煮至一大碗，滤去滓，入薄瓷碗内，重汤煮成膏半盏许，以龙脑为引，或用时旋入尤妙。

&emsp;&emsp;治浮翳宿障，雾膜遮晴。

&emsp;&emsp;雪白盐（净器中生研如尘）

&emsp;&emsp;上以大灯草蘸盐少许，轻手指定浮翳点上，凡三次即没，亦不疼痛。

&emsp;&emsp;治眼眶破烂，畏日羞明。

&emsp;&emsp;炉甘石（制，一斤） 黄连（四两） 龙脑（量加）先以黄连研极细，同甘石再研，俱用细绉纱筛过收贮。用时取一、二两加入龙脑，用井花水调如稠糊，临睡抹敷破烂处，不破烂者点眼内 ，勿使入眼珠内为妙。

&emsp;&emsp;治目赤痒痛。

&emsp;&emsp;宣黄连 人参（各五分或一钱）

&emsp;&emsp;上切碎，用水一小钟同浸，饭锅蒸少顷，取出冷定，频点眼角自愈，或于临用时研入冰片少许更妙。一方但用人乳浸黄连频点 中，《抱朴子》云∶治目中百病。一方用黄连少加生白矾，以人乳浸蒸，点抹眼角大效。

&emsp;&emsp;点治诸眼皆妙，此李时珍方也。

&emsp;&emsp;硼砂 海螵蛸（去壳） 炉甘石（上好者， 淬童便七次，飞，各一两） 朱砂（五钱，用此则不粘）

&emsp;&emsp;上为极细末，瓷瓶收贮。临用少加冰片研点极妙。

&emsp;&emsp;治眼目赤肿不能开，痛闷，热泪如雨。

&emsp;&emsp;生南星 脑荷叶（各半两） 荆芥 百药煎（如无，即用文蛤）

&emsp;&emsp;上各三钱，为末，井水调成膏。点眼角上，自然清凉。

&emsp;&emsp;《正传》

&emsp;&emsp;治一切风热上壅，两目赤肿涩痛，烂弦风眼，及内外翳障。

&emsp;&emsp;制甘石（一两） 朱砂（一钱） 硼砂（二钱） 轻粉（五分） 冰片（三分） 麝香（一分）

&emsp;&emsp;以上用乳钵研极细，收贮为君。如眼赤肿痛，加乳香、没药各五分；内外翳障，加珍珠五分，胆矾二分。烂弦风眼，加铜绿五分，黄丹五分；或以诸药合一，以治诸般眼疾。上各研为细末，并一处再研二日，用瓷器密收，勿令泄气，点、服绝妙。

&emsp;&emsp;治头风牙痛赤眼。

&emsp;&emsp;火硝（一两） 青黛（一钱） 脑荷 川芎（各五分）

&emsp;&emsp;上为细末。口噙冷水勿咽，用此药吹鼻。

&emsp;&emsp;治赤眼头风冷泪，鼻塞耳鸣牙疼。

&emsp;&emsp;火硝（一两） 川芎 雄黄 乳香 没药 石膏（各一钱）

&emsp;&emsp;上为细末。每服一、二分；如前吹鼻，三次愈。

&emsp;&emsp;吹鼻六神散 治眼目暴发赤肿，热泪昏涩，及头脑疼痛。

&emsp;&emsp;焰硝（提净，五钱） 白芷 雄黄 乳香（制） 没药（制） 脑荷叶（各一钱）

&emsp;&emsp;上为细末，瓷罐收贮。左吹左，右吹右，先令病患口含水吹之，其气上行，须臾觉效。

&emsp;&emsp;头痛吹法亦然，或两鼻皆吹之。若久患眼疾者，不可吹。

&emsp;&emsp;（东垣）

&emsp;&emsp;明目，去昏翳。大利老眼，得补法之良。

&emsp;&emsp;用海盐（二斤，拣净），以百沸汤泡，滤取清汁，于银石器内熬取雪花白盐，瓷器盛贮。每早用一钱擦牙，以水漱口，用左右手指互以口内盐津细洗两眼大小 内，闭目良久，却用水洗面。能洞视千里，明目坚齿，极妙之法，苏东坡手录。目赤不明，昏花老眼，惟宜此法，大效。

&emsp;&emsp;一名万金膏。此药之效如神，人家所不可少，无目病则以施人，价廉功倍，济人甚大。

&emsp;&emsp;文蛤 黄连（去毛净） 防风 荆芥穗（各五钱） 苦参（四钱） 铜绿（五分）

&emsp;&emsp;上为极细末，外以薄荷煎汤丸，弹子大。临用时以热水化开，乘热洗眼，日三次。立愈神效。一方有当归、川芎各四钱。

&emsp;&emsp;烂弦百药煎为奇，研细汤澄 去之，熬作稀膏入轻粉，盐汤洗了敷之宜。

&emsp;&emsp;箍风热眼及肿痛。

&emsp;&emsp;黄连 大黄 朴硝 黄丹（等分）

&emsp;&emsp;上为末，以苦参煎汤，少加炼过白蜜，同调敷眼四弦，甚妙。

&emsp;&emsp;敷风赤热眼，倒睫烂弦。

&emsp;&emsp;五倍子不拘多少为末，蜜水调敷患处。

&emsp;&emsp;治肝虚风热攻眼，赤肿羞明，渐生翳膜。

&emsp;&emsp;杏仁 防风 黄连（去须） 赤芍药 归尾（各半两） 铜青（二钱） 薄荷叶（三钱）

&emsp;&emsp;上锉散，每用三、四钱，沸汤泡。乘热先熏后洗，冷则再暖又洗，每日三、两次。一方加白盐少许，闭目沃洗，尤能散血。

&emsp;&emsp;治风泪不止。

&emsp;&emsp;海螵蛸（五分） 冰片（少许） 绿炉甘石（一钱）

&emsp;&emsp;上乳极细末，点大 角，泪即收，上二药以燥湿，片脑以辛散。

&emsp;&emsp;去星凡胡椒、韭菜根、橘叶、菊叶之类，皆可杵烂为丸，用棉裹塞鼻中触之，过夜则星自下。

&emsp;&emsp;眼目打伤青肿。

&emsp;&emsp;以生半夏为末，水调涂之即愈。

&emsp;&emsp;此方始于上阳子，以授鲁东门左丘明，杜子夏、左太冲，凡此诸贤皆有目疾，得此皆愈。夜省看书一，减思虑二，专内视三，简外视四，晨兴迟五，夜眠早六。

&emsp;&emsp;凡此六事，熬以神火，下以气饮，蕴于胸中，纳诸方寸，修之一时，长服不已，非但明目，亦可延年。

