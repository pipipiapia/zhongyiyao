## 咽喉方


&emsp;&emsp;《局方》

&emsp;&emsp;治一切风热上壅，咽喉肿痛。钱氏方用甘草二钱，苦梗一钱。

&emsp;&emsp;甘草（二钱） 桔梗（四钱）水二钟，煎八分，食后服。此方加荆芥穗二、三钱，《三因方》即名荆芥汤，尤效。

&emsp;&emsp;《拔萃》

&emsp;&emsp;治热肿喉痹甘草 桔梗 薄荷 连翘 黄芩（各等分）水二钟，加竹叶煎服。一方有山栀子。

&emsp;&emsp;方在痘疹。治咽喉肿痛。

&emsp;&emsp;《医林》

&emsp;&emsp;治火盛失音。

&emsp;&emsp;诃子（四个，半生半煨） 桔梗（一两五钱，半生半炒） 甘草（二寸，半生半炙）

&emsp;&emsp;上咀，分二服，每服水二钟，童便一钟，煎八分，食后温服。

&emsp;&emsp;治咽喉肿痛，痰涎壅盛。

&emsp;&emsp;防风 金银花 荆芥 薄荷 桔梗 黄芩 黄连（各一钱半） 山栀 连翘 玄参 大黄朴硝 牛蒡子（炒研） 甘草（各七分）水二钟，煎一钟，食远服。

&emsp;&emsp;治喉痹。

&emsp;&emsp;单用消梨汁频频饮之，或将梨削浸凉水中，频频饮之，尤妙。此物大解热毒。或南方少梨之处，但择好萝卜杵汁，加玄明粉徐饮，大效。

&emsp;&emsp;《医林》

&emsp;&emsp;治一切风热喉痹，口舌生疮头目不清，痰涎壅盛。

&emsp;&emsp;黄连（二钱） 脑荷 月石 槟榔 蒲黄 甘草（各一钱） 荆芥穗 黄柏（各五分） 冰片（半分或一分） 白砂糖（半两）

&emsp;&emsp;上为细末，炼蜜为丸，芡实大。每服一丸，噙化。

&emsp;&emsp;治缠喉风声不出。

&emsp;&emsp;靛花 薄荷叶（苏州者）

&emsp;&emsp;上等分，为细末，炼蜜丸，弹子大。每服一丸，临睡噙化。

&emsp;&emsp;《医林》

&emsp;&emsp;治咳嗽暴重，声音不出。

&emsp;&emsp;杏仁（泡，去皮尖，研如泥） 冬蜜 姜汁 砂糖（各一小盏） 木通 桑白皮（去赤皮，炒）贝母 紫菀茸 北五味（各一两） 石菖蒲 款冬蕊（各半两）

&emsp;&emsp;上将后七味为咀，用水五升，煎半去滓，入杏、蜜、姜、糖四味合和，微火煎取一升半。每服三合，两日夜服之。

&emsp;&emsp;《三因》

&emsp;&emsp;治隔阳咽闭，吞吐不通，及脏寒闭塞等证。

&emsp;&emsp;用大附子一枚，去皮脐，切作大片，用蜜涂炙令黄，含口中，咽津；甘味尽，再涂蜜炙用，或易之。或用炮附子，以唾津调涂脚心。一方用肉桂含之。

&emsp;&emsp;治虚火炎上伤肺，咽喉生疮破烂。

&emsp;&emsp;黄柏（为末，用蜜炙数次，以热为度，另研为极细末） 白硼砂 白僵蚕（净，各钱半） 牛黄（三分）

&emsp;&emsp;上用蜜调如稀糊涂敷患处；或丸如龙眼大，含化咽之。按∶此方必加冰片半分方妙。

&emsp;&emsp;《秘方》

&emsp;&emsp;治喉痹极佳。

&emsp;&emsp;大黄 黄连 黄芩（各一两） 黄药子 白药子（各七钱半） 黄柏 山豆根 苦参（各三钱） 月石京墨（各钱半） 麝香（少许） 冰片（五分）

&emsp;&emsp;上为末，猪胆调，甑内蒸三次，临后入片、麝、硼砂为丸，豆大。噙化一丸，津咽，日夜常噙，勿脱药味方妙。

&emsp;&emsp;治肾虚声哑不出。

&emsp;&emsp;人参 川芎 当归 熟地黄 白芍药 白茯苓 菟丝子（制） 杜仲（制） 北五味子 白术巴戟（去心） 半夏曲 橘红（各半两） 牛膝（酒洗） 破故纸（炒） 益智仁 葫芦巴（炒）炙甘草（各二钱半） 石菖蒲（一钱半）

&emsp;&emsp;上咀。每服五钱，姜五片，枣二枚，煎七分，吞山药丸百余粒。凡五鼓后肾气开时，不得咳唾言语，再进上药，则功效胜常。

&emsp;&emsp;治肺燥失声不语。

&emsp;&emsp;百合 百药煎 杏仁（去皮尖） 诃子 薏苡仁（等分）

&emsp;&emsp;上为末，鸡子清和丸，弹子大。临卧噙化。或用蜜丸亦妙。

&emsp;&emsp;《秘方》

&emsp;&emsp;治一切劳瘵痰嗽，声哑不出，难治者，服之神效。

&emsp;&emsp;竹衣（取金竹内衣膜鲜者，一钱） 竹茹（弹子大一丸。即金竹青皮也，刮取之） 竹沥（即取金竹者） 麦冬（三钱） 甘草 橘红（各五分） 白茯苓 桔梗（各一钱） 杏仁（七粒，去皮尖，研）

&emsp;&emsp;上咀。水一钟半，加竹叶十四片，煎七分，入竹沥一杯，和匀服。

&emsp;&emsp;治悬壅肿痛，咽喉不利。

&emsp;&emsp;射干 炙甘草（各半两） 川升麻 川大黄 木鳖仁（各二钱半） 杏仁（去皮尖、双仁，麸炒微黄，半两）

&emsp;&emsp;上为细末，炼蜜丸，小弹子大。常含一丸，津咽。

&emsp;&emsp;《医林》

&emsp;&emsp;治讴歌动火，失音不语者神效。

&emsp;&emsp;薄荷叶（四两） 连翘 桔梗 甘草（各二两半） 诃子（煨） 大黄（酒蒸） 砂仁（各一两） 川芎（一两半） 百药煎（二两）

&emsp;&emsp;上为细末，鸡子清和丸，弹子大。临卧噙化一丸。或炼蜜丸亦可。

&emsp;&emsp;《三因》

&emsp;&emsp;治急喉风双蛾肿痛，汤药不下。

&emsp;&emsp;雄黄（飞） 郁金（各一两） 巴霜（十四枚）

&emsp;&emsp;上为末，醋糊丸，绿豆大。热茶清下七丸，吐出顽涎即苏，未吐再服，大效。如口噤，以物斡开灌之，下咽无有不活者。如小儿惊热，痰涎壅塞，或二丸三丸，量大小与之。一法，以此丸三粒，用醋磨化灌之，其痰立出，尤妙。

&emsp;&emsp;《三因》

&emsp;&emsp;治风热喉痹及缠喉风。

&emsp;&emsp;月石（五钱） 牙硝（一两半） 白僵蚕（一钱） 冰片（一字）

&emsp;&emsp;上为细末。每用五分，以竹管吹入喉中，立愈。此方加雄黄二钱，即名密钥匙。

&emsp;&emsp;《济生》

&emsp;&emsp;治缠喉风，急喉痹。

&emsp;&emsp;胆矾（二钱半） 白僵蚕（炒，半两）为细末。用少许吹入喉中。

&emsp;&emsp;《秘方》

&emsp;&emsp;治急喉风。

&emsp;&emsp;白矾（枯） 僵蚕（炒） 月石 皂角（炙烟尽，各等分）为细末，每用少许吹喉中，痰出即愈。

&emsp;&emsp;治喉痈，及伤寒热后咽痛，闭塞不通，毒瓦斯上冲。

&emsp;&emsp;马牙硝细研。每服一钱，绵裹含咽津，以通为度。

&emsp;&emsp;治喉中悬壅垂长，咽中妨碍。

&emsp;&emsp;烧盐 枯矾（各等分）

&emsp;&emsp;上和匀研细，以箸头蘸点即消。

&emsp;&emsp;《宝鉴》

&emsp;&emsp;治喉风气息不通。

&emsp;&emsp;白僵蚕（炒，去丝嘴） 枯白矾（等分）

&emsp;&emsp;上为细末。每服二、三钱，生姜、蜜水调下，细细饮之。

&emsp;&emsp;治喉闭及缠喉风。

&emsp;&emsp;僵蚕（直者，十个） 硼砂 雄黄 全蝎（十个，全者，去毒） 明矾 牙皂（一挺，去皮弦，（各一钱） 胆矾（五分）

&emsp;&emsp;上为细末。每用一字，吹入喉中即愈。

&emsp;&emsp;治乳蛾喉闭，缠喉风等证。

&emsp;&emsp;硼砂末（五钱） 霜梅肉（一两，捣烂）

&emsp;&emsp;上二味，和匀丸，芡实大。每服一丸，噙化咽下，内服荆防败毒散。

&emsp;&emsp;方在外科。治时毒肿甚，咽喉不利，取嚏以泄其毒。

