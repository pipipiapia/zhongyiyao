## 诸毒方


&emsp;&emsp;一名神仙太乙丹。一名玉枢丹。一名万病解毒丹。解除一切中毒积毒，虫毒蛊毒，茵蕈、砒石、死牛、死马、河豚等毒，及时行瘟疫，山岚瘴气，喉闭喉风，癫邪鬼气，狂乱迷死，牙关紧急，小儿急惊等证。凡行兵兴役之处，尤不可无。

&emsp;&emsp;文蛤（捶破洗焙，净末，三两） 山茨菰（去皮，净末，二两） 千金子（去油取霜，一两） 红芽大戟（去芦，焙干为末，一两五钱） 麝香（另研，三钱）

&emsp;&emsp;上用糯米煮浓饮为丸，分作四十锭。每服半锭，用井花水或薄荷汤磨服，利一、二次，用粥止之。若治痈疽恶毒，汤火蛇虫犬兽所伤，以东流水磨服，并敷患处。如治癫邪鬼气，鬼胎，挛急疼痛，须暖酒磨服。凡修合时日，须用端午、七夕、重阳，或天德、月德日，于净室焚香修制。凡奇怪之病，屡用如神，效验不可尽述，医家、大家，皆不可一日无之。

&emsp;&emsp;《三因》

&emsp;&emsp;治误食毒草，或中蛊毒，并百物毒，救人于必死。

&emsp;&emsp;板蓝根（洗净晒干，四两） 贯众（去毛） 青黛（研） 生甘草（各一两）

&emsp;&emsp;上为末，炼蜜丸，桐子大，另以青黛为衣。如稍觉精神恍惚，即是误中诸毒，急取十五丸嚼烂，用新汲水送下即解。或用水浸蒸饼丸，尤佳。

&emsp;&emsp;解毒药热药诸毒。

&emsp;&emsp;蓝根（锉，一握） 芦根（锉，一握） 绿豆（三钱，研） FS 脚（一合，研）

&emsp;&emsp;上先将二根，以水一碗，煎至七分，去滓，次入后药，和匀，分三服。或一、二服利下恶物，不用再服。

&emsp;&emsp;解诸毒入腹及砒毒。

&emsp;&emsp;用白扁豆不拘多少，为细末，入青黛等分，细研，再入甘草末少许。巴豆一枚，去壳不去油，别研为细末，取一半入药内。外以砂糖一大块，用水化开和药，共成一大盏饮之，毒随利去，后却服五苓散之类。

&emsp;&emsp;方在攻阵。治一切邪崇鬼疰等毒。

&emsp;&emsp;凡中饮食毒，而觉烦热胀满者，急用苦参三两，苦酒一升半，煮半沸，陆续饮之，吐食出即瘥。或以水煮亦得。或用犀角汤亦可解。

&emsp;&emsp;饮酒中毒者，经日不醒是也，谓之中酒。

&emsp;&emsp;黑豆一升煮汁，温服一盏，不过三盏即愈。

&emsp;&emsp;只以萝卜生啖之，或捣汁服之。麦面大热，萝卜能解其性。或用大蒜嚼食之，亦善解面毒。

&emsp;&emsp;解一切饮食之毒，及饮酒不知中何毒，卒急无药可解者。

&emsp;&emsp;荠 生甘草（各二两）

&emsp;&emsp;上锉细。以水五盏，同煎取二盏，停冷去滓，分三服。一方∶加蜜少许，同煎服之，解一切毒。

&emsp;&emsp;凡食鱼后中毒物烦乱者，用陈皮浓煎汁服之即解。

&emsp;&emsp;五倍子 白矾（等分）

&emsp;&emsp;上为细末，水调服之。一方∶凡中河豚鱼毒，一时困殆，仓卒无药，急以清油多灌之，使毒尽吐出即愈。

&emsp;&emsp;解河豚鱼脍及食狗肉不消胀满毒。

&emsp;&emsp;芦柴根，鲜者捣汁饮之，干者煎汁温饮之。

&emsp;&emsp;解食鳝鱼龟鳖虾蟆自死禽兽等毒豆豉一合，新汲水煎浓，顿温服之可解。

&emsp;&emsp;凡食蟹中毒，用紫苏叶浓煮汁饮之；或用紫苏子捣汁饮之亦良。或捣藕汁，或捣蒜汁饮之俱可解。或用冬瓜汁，或食冬瓜亦可。

&emsp;&emsp;粉草擂无灰酒服，当吐泻。若渴者不可饮水，饮水必死。一方∶淡豆豉擂入乳服之即解。

&emsp;&emsp;好醋饮之即愈，未愈再服。

&emsp;&emsp;葛粉二合，水调服可解，姜汤调服亦解。

&emsp;&emsp;有服川椒气闭欲绝者。

&emsp;&emsp;冷水饮之解，地浆水更妙。

&emsp;&emsp;食后多腹胀者，是毒也，以醋解之。

&emsp;&emsp;忍冬叶生啖之愈，或煎浓汁饮之。崇宁间，苏州天平山白云寺僧五人，行山间，得蕈一丛甚大，摘而食之，发吐，三人急采怨鸯草生啖之即愈；二人不甚吐，至死。此即忍冬藤，亦名金银花，亦名鹭鸶藤也。

&emsp;&emsp;其证口干，两脸赤，五心热，下利不止。

&emsp;&emsp;干姜（炮） 黄连（微炒，各等分）

&emsp;&emsp;上为细末。每服二钱，水调下，如人行五里许再服。又方∶煮绿豆汤冷服之即愈。一方∶黄连、甘草煎汁，凉饮之。一方∶芭蕉根叶捣汁饮之，利止而安。

&emsp;&emsp;凡中砒毒者，其人烦躁如狂，心腹绞痛，头眩呕吐，面色青黑，四肢逆冷，六脉洪数。饮食中得者为易愈，若空心酒醋服者难救。

&emsp;&emsp;以地浆水顿服，若吐出，又服，所谓洗净腹中毒，全凭地上浆是也。其法掘地成坑，以水灌注，搅成混水饮之，谓之地浆。

&emsp;&emsp;又方∶解砒毒最良，此为第一。

&emsp;&emsp;用生绿豆半升擂粉，入新汲水搅和，去 取汁饮之。

&emsp;&emsp;又方∶用新鲜羊血、鸭血饮之，皆可解。一方∶用甘草汁同蓝汁饮之即愈。

&emsp;&emsp;钩吻生池旁，与芹菜相似，无他异，惟茎有毛，以此别之，误食杀人。解之之法，用荠八两，水六升，煮取二升。分温二服（此即甜桔梗也）。一方用桂汤效。

&emsp;&emsp;凡服附子酒多，而觉头重唇裂血流，或见内热诸证，急用绿豆、黑豆嚼服，或捣汁饮之，或浓煎二豆汤常饮食之。凡服散风药过多，以致闷乱不省，以醋灌之，或浓煎甘草同生姜自然汁顿饮之。一方；大豆汁、饧糖、枣汤，并能解附子毒。一方∶用田螺捣碎调水饮之。

&emsp;&emsp;甘草煎浓汤服之。或米醋调沙糖俱可解。

&emsp;&emsp;生姜捣汁饮之。有中此毒，口不能言，倒地将死者，速用姜汁灌之，须臾自苏。

&emsp;&emsp;猪脂油和大豆汁饮之。

&emsp;&emsp;雄黄为末，温酒调服一钱。一方∶煮葱汁服。

&emsp;&emsp;汉防己煎汤饮之。有用雄黄擦疮，或熏阴囊疮受毒者，防己煎汤洗数次愈。

&emsp;&emsp;蓝子研水服则解。

&emsp;&emsp;地浆服之为上。一方∶用蚌肉食之良。

&emsp;&emsp;交广黎人以焦铜作箭，中人破皮即死。粪清饮之立解，患处以粪涂洗之。

&emsp;&emsp;凡妇女有服盐卤垂危者，急取活鸭或鸡，斩去头，将颈塞口中，以热血灌之可解。若卤多者，必数只方足尽收其咸毒。

&emsp;&emsp;一州牧以生漆涂囚眼，囚即盲。适一村叟见而怜之，语之曰∶汝急寻蟹捣碎，取汁滴眼内，漆当随汁流散，疮亦愈矣。如其言，觅得一小蟹用之，目睛果愈，略无损。或成红斑烂疮，取生蟹黄涂之，不数次即愈。一方∶用杉木煎汁洗之。

