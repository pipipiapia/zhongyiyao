## 散阵


&emsp;&emsp;（仲景）

&emsp;&emsp;治太阳经伤寒，发热无汗，恶寒及身痛。此峻逐阴邪之方也。

&emsp;&emsp;麻黄 桂枝（各三两） 甘草（一两） 杏仁（七十个）

&emsp;&emsp;上四味，以水九升，先煮麻黄减二升，去沫，纳诸药，煮取三升半，去 。温服八合，覆取微汗。

&emsp;&emsp;治风湿。

&emsp;&emsp;即前方加白术四两。

&emsp;&emsp;（仲景）

&emsp;&emsp;治少阴伤寒，始得之，脉虽沉而反发热者，此阴分之表证也，宜此主之。并治寒气厥逆，头痛，脉沉细者。

&emsp;&emsp;麻黄（去节） 细辛（各二两） 附子（一枚，炮去皮，切八片）

&emsp;&emsp;上三味，以水一斗，先煮麻黄减二升，去上沫，纳药煮取三升，去滓，温服一升，日三服。

&emsp;&emsp;《金匮》

&emsp;&emsp;治风湿一身尽痛，发热，日晡剧者。因汗出当风，或久伤取冷所致。

&emsp;&emsp;麻黄（去节，汤泡） 薏仁（各半两） 甘草（炙，一两） 杏仁（十个，去皮尖，炒）

&emsp;&emsp;上每服四钱，水一盏半，煮八分，温服取微汗，避风。

&emsp;&emsp;（仲景）

&emsp;&emsp;治少阴伤寒，二、三日，无别证，用此微发其汗，并治风湿通身浮肿。

&emsp;&emsp;麻黄（去节） 甘草（炙，各三两） 附子（一枚，炮去皮）

&emsp;&emsp;上三味，以水七升，先煮麻黄一两沸，去上沫，纳诸药，煮取三升，去滓，温服一升，日三服。

&emsp;&emsp;《金匮》

&emsp;&emsp;治腰以上水肿者，宜此汗之。

&emsp;&emsp;麻黄（半两） 甘草（二钱半）

&emsp;&emsp;上咀。用水二钟，先煮麻黄三、四沸，去沫，入甘草，再煎至八分，食远热服取汗。有人患气喘，积久不瘥，遂成水肿，服此效。

&emsp;&emsp;（仲景）

&emsp;&emsp;治伤寒头痛发热，无汗而烦躁。

&emsp;&emsp;麻黄（三钱） 桂枝 生姜（各一钱） 杏仁（五枚） 甘草（五分） 大枣（一枚，此非古数） 石膏（半鸡子大一块）水一钟半，煎分二服。

&emsp;&emsp;（仲景）

&emsp;&emsp;治伤寒表不解，心下有水气，呕哕而咳，发热，或渴，或利，或小水不利，小腹满而喘，并治肺经受寒，咳嗽喘急，宜服此以发散表邪。

&emsp;&emsp;麻黄（去节） 桂枝 芍药 甘草 细辛 干姜（各三两） 半夏 五味（各半升）

&emsp;&emsp;上八味，以水一斗，先煮麻黄减二升，去上沫，纳诸药，煮取三升，温服一升。按∶上方乃仲景古法，今当随证轻重，酌宜用之。

&emsp;&emsp;（仲景）

&emsp;&emsp;治太阳经伤风，发热，自汗，恶风。

&emsp;&emsp;桂枝 芍药 生姜（各三两） 甘草（二两） 大枣（十二枚）

&emsp;&emsp;上以水七升，微火煮取三升，去滓，适寒温服一升。服已须臾，食热稀粥一升余以助药力，温覆一时许，令遍身微似有汗者佳，不可令如水流漓，病必不除。

&emsp;&emsp;治黄胆脉浮者，当以汗解之。

&emsp;&emsp;即前桂枝汤加黄 二两。

&emsp;&emsp;即前桂枝汤内加大黄一两。

&emsp;&emsp;治 。

&emsp;&emsp;即前桂枝汤加栝蒌根二两。

&emsp;&emsp;（仲景）

&emsp;&emsp;治太阳伤寒，表里不解，协热下利者。

&emsp;&emsp;桂枝（去皮） 炙甘草（各四两） 白术 人参 干姜（各三两）

&emsp;&emsp;上五味，以水九升，先煮四味取五升，后纳桂枝，更煮取三升。温服一升，日再夜一服。

&emsp;&emsp;（仲景）

&emsp;&emsp;治太阳伤寒如疟状，发热恶寒，不能得汗，热多寒少而身痒者。

&emsp;&emsp;桂枝（去皮） 麻黄（去节） 芍药 甘草（炙） 生姜（切，各一两） 大枣（四枚，擘） 杏仁（二十四个，汤浸，去皮尖）

&emsp;&emsp;上七味，以水五升，先煮麻黄一、二沸，去上沫，内诸药，煮取一升八合，去滓。温服六合。

&emsp;&emsp;方在热阵。治伤寒风湿身痛。

&emsp;&emsp;方在热阵。治过汗心悸。

&emsp;&emsp;方在痘疹。解散寒邪。

&emsp;&emsp;（仲景）

&emsp;&emsp;治伤寒发热，微恶寒，支节烦疼，微呕，心下支结，外证未去者。

&emsp;&emsp;柴胡（四两） 桂枝（去皮） 人参 黄芩 芍药 生姜（各一两半） 甘草（炙，一两） 半夏（二合半） 大枣（六枚，擘）

&emsp;&emsp;上九味，以水七升，煮取三升，去滓，温服。

&emsp;&emsp;（仲景）

&emsp;&emsp;治邪在肝胆半表半里之间，寒热往来，喜呕，或日晡发热，胁痛耳聋，郁怒 疟等证。

&emsp;&emsp;柴胡（半斤） 半夏（半升） 人参 黄芩 生姜 甘草（各三两） 大枣（十二枚，擘）

&emsp;&emsp;上七味，以水一斗二升，煮取六升，去滓，再煎取三升，温服一升，日三服。若胸中烦而不呕，去半夏、人参，加栝蒌实一枚；若渴者，去半夏，加人参合前成四两半，栝蒌根四两；若腹中痛者，去黄芩，加芍药三两；若胁下痞硬，去大枣，加牡蛎四两；若心下悸，小便不利者，去芩，加茯苓四两；若不渴，外有微热者，去人参，加桂三两，温覆取微汗愈；若咳者，去人参、大枣、生姜，加五味子半升，干姜二两。

&emsp;&emsp;按∶上方乃汉时古数也，今方改用柴胡（二、三钱） 半夏 黄芩（各一、二钱） 人参（二、三钱） 甘草（五、七分）

&emsp;&emsp;上加姜、枣，水煎服。

&emsp;&emsp;（薛氏）

&emsp;&emsp;亦名柴胡栀子散。治乳母肝火发热，致儿为患，及风热生痰等证。

&emsp;&emsp;即前方加丹皮、栀子。

&emsp;&emsp;《良方》

&emsp;&emsp;治伤寒胁痛，及少阳厥阴热疟。

&emsp;&emsp;即前方小柴胡汤加枳壳（面炒）、牡蛎粉加姜三片，枣二枚，水二钟，煎服。

&emsp;&emsp;治脉弦，寒热，腹中痛。

&emsp;&emsp;即前小柴胡汤去黄芩，加芍药。

&emsp;&emsp;加姜、枣，水煎服。

&emsp;&emsp;治少阳阳明外感挟火，头痛口干，身热恶寒拘急。

&emsp;&emsp;柴胡（二钱） 石膏（三钱） 甘草（一钱）

&emsp;&emsp;上用姜、水煎服。气虚者，加人参。

&emsp;&emsp;方在攻阵。治表证未除，里证又急，汗下兼行，宜此。

&emsp;&emsp;方在和阵。治湿疟一身尽痛。

&emsp;&emsp;方在和阵。治身热烦渴泄泻。

&emsp;&emsp;方在和阵。治诸疝。和肝肾，顺气除湿。

&emsp;&emsp;（仲景）

&emsp;&emsp;治阳气亢极，血脉不通，四肢厥逆，在臂胫之下者。若是阴证，则上过于肘，下过于膝，以此为辩，乃不当用此也。

&emsp;&emsp;柴胡 芍药 甘草 枳壳（各等分）为细末。每服二钱，米饮调下，日三服。嗽加五味子、干姜各五分；悸者，加桂五分；腹痛，加附子一枚炮令坼；泄利下重者，浓煎韭白汤调服。

&emsp;&emsp;（仲景）

&emsp;&emsp;治太阳伤寒，项背强几几，无汗恶风，及太阳阳明合病下利者。此即桂枝汤加麻黄、葛根也。

&emsp;&emsp;葛根（四两） 麻黄（去节） 生姜（各三两） 桂（去皮） 芍药 甘草（炙，各二两） 大枣（十二枚上七味， 咀。以水一斗，先煮麻黄、葛根减二升，去沫，纳诸药，煮取三升，去滓，温服一升，覆取微似汗，不须啜粥，余如桂枝法将息及禁忌。

&emsp;&emsp;治伤寒阳明经证，目痛鼻干不眠，无汗恶寒发热，及小儿疮疹疫疠等证。

&emsp;&emsp;升麻 葛根 芍药 甘草（各等分）水二钟，煎一钟，寒多，热服；热多，温服。

&emsp;&emsp;此《槌法》加减方。治足阳明证，目痛鼻干不眠，头疼，眼眶痛，脉微洪者。

&emsp;&emsp;柴胡 干葛 甘草 黄芩 芍药 羌活 白芷 桔梗水二钟，姜三片，枣二枚，槌法加石膏末一钱煎之，热服。本经无汗恶寒者去黄芩，冬月，加麻黄；他时，加苏叶。

&emsp;&emsp;治伤寒已汗未汗，头痛。

&emsp;&emsp;葛根 芍药 川芎 知母（各二钱） 生姜（二钱） 葱白（五寸）水二钟，煎一钟服。

&emsp;&emsp;治伤寒已汗未汗，头痛如破。

&emsp;&emsp;连须葱白（切，半片） 生姜（二两）水三钟，煎一钟半，分二服。

&emsp;&emsp;《局方》

&emsp;&emsp;治四时感冒伤寒，头痛发热，恶寒无汗，及伤风咳嗽声重，涕唾稠粘，潮热往来。此药解肌宽中，孕妇伤寒、痘疹并治。

&emsp;&emsp;人参 苏叶 干葛 前胡 陈皮 枳壳 半夏 茯苓（各八分） 木香 桔梗 甘草（各五分）水二钟，姜五片，枣一枚，煎八分，热服。

&emsp;&emsp;方在痘疹。治痘疹初热见点，解利之药。

&emsp;&emsp;亦名人参败毒散。治四时伤寒瘟疫，憎寒壮热，风湿风眩项强，身体疼痛，不问老少皆可服。或岭南烟瘴之地，疫疠时行，或处卑湿，香港脚痿弱等证，此药不可缺，日三服，以效为度。

&emsp;&emsp;人参 茯苓 枳壳 甘草 川芎 羌活 独活 前胡 柴胡 桔梗（各等分）水一钟半，姜三片，煎服；或为细末，沸汤点服。

&emsp;&emsp;方在外科。解利足三阳热毒，寒热如疟。

&emsp;&emsp;方在痘疹。发散痘疹俱可用。

&emsp;&emsp;《局方》

&emsp;&emsp;治感冒寒邪，头疼身痛，项背拘急，恶寒呕吐，肚腹疼痛，及寒湿客于经络，腰脚骨髓酸痛，及痘疮寒胜等证。

&emsp;&emsp;当归 麻黄 苍术 陈皮（各一钱） 浓朴（制） 干姜（炮） 芍药 枳壳（各八分） 半夏（炮）白芷（各七分） 桔梗 炙甘草 茯苓 肉桂 人参（各五分） 川芎（四分）水二钟，姜三片，葱白三茎，煎八分，不拘时服。

&emsp;&emsp;又歌曰∶痢后遍生脚痛风，《局方》五积自能攻。

&emsp;&emsp;就中或却麻黄去，酒煮多多服见功。

&emsp;&emsp;治时气瘟疫，感冒风寒，发热憎寒，头痛咳嗽无汗。此药不拘阴阳两感，一切发散宜此。

&emsp;&emsp;紫苏 干葛 升麻 芍药（各一钱） 麻黄 川芎 甘草（各八分） 白芷 陈皮 香附（各六分）水二钟，姜三片，煎服。

&emsp;&emsp;（东垣）

&emsp;&emsp;治胃虚血虚，因寒邪郁遏阳气，以致肌表俱热如火，扪之烙手。此火郁发之之剂也。

&emsp;&emsp;升麻 葛根 羌活 独活 芍药 人参（各五分） 防风 炙甘草（各三分） 生甘草（二分） 柴胡（八分）水一钟半，加生姜三片，煎服。忌生冷。

&emsp;&emsp;方在和阵。治秋燥行令，阳气渐衰，恶寒体倦。

&emsp;&emsp;治一切山岚瘴气，时行瘟疫，伤寒风湿等疾，有非常之功，如李待诏所谓内寒外热，上实下虚者，此药尤效通神。宋嘉 中，黄州民病疫瘴大行，得此药痊活者不可胜纪，苏东坡撰文勒石以广其传，圣散子之功益着。徽州郑尚书在金陵，用此方治伤寒，活人甚众。故知其大能发散寒湿，驱除瘴疟，实有超凡之效也。

&emsp;&emsp;苍术（制） 防风 浓朴（姜炒） 猪苓 泽泻（煨，各二两） 白芷 川芎 赤芍药 藿香柴胡（各半两） 麻黄 升麻 羌活 独活 枳壳 吴茱萸（泡） 细辛 本 茯苓（各七钱） 石菖蒲 草豆蔻 良姜（各八钱） 甘草（二两半） 大附子（一枚）

&emsp;&emsp;上为粗末。每服三钱，水二钟，枣一枚，煎八分，稍热服。

&emsp;&emsp;（易老）

&emsp;&emsp;一名羌活冲和汤。治四时不正之气，感冒风寒，憎寒壮热，头疼身痛，口渴，人人相似者，此方主之。

&emsp;&emsp;羌活 防风 苍术（各一钱） 白芷 川芎 生地 黄芩 甘草（各钱半） 细辛（七分）水二钟，姜三片，枣一枚，煎八分，热服取汗。有汗者，去苍术，加白术；渴者，加葛根、石膏。

&emsp;&emsp;方在寒阵。治发热头痛，脉洪身热无汗。

&emsp;&emsp;《局方》

&emsp;&emsp;治四时伤寒，头痛发热，及风寒咳嗽，鼻塞声重，或喘急。

&emsp;&emsp;荆芥穗 麻黄 白芷 苍术 陈皮（各一钱） 甘草（五分）水一钟半，加姜、葱煎八分，热服。嗽甚者，加乌梅一个。

&emsp;&emsp;《局方》

&emsp;&emsp;一名人参消风散。治风热上攻，头目昏眩，鼻塞声重，及皮肤顽麻，瘾疹瘙痒等证。

&emsp;&emsp;荆芥穗 炙甘草 人参 川芎 防风 羌活 蒲荷 蝉蜕（炒） 僵蚕（炒） 茯苓（各二钱）陈皮 浓朴（各一钱）

&emsp;&emsp;上为末。每服二、三钱，茶清调服，疮癣温酒下。

&emsp;&emsp;（子和）

&emsp;&emsp;照前方，但无荆芥、防风、薄荷、甘草四味。

&emsp;&emsp;治皮肤瘙痒不能忍。

&emsp;&emsp;苏州薄荷叶 蝉蜕（去头足土，各等分）

&emsp;&emsp;上为末。食远温酒调下二钱。

&emsp;&emsp;《大旨》

&emsp;&emsp;专治寒包热，兼治表里。

&emsp;&emsp;黄芩（酒炒） 半夏 麻黄 紫苏 桔梗 枳壳 杏仁 甘草（等分）水二钟，姜三片，枣二枚，煎八分，食远服。天寒，加桂枝。

&emsp;&emsp;《金匮》

&emsp;&emsp;治中风肢体不收，口不能言，冒昧不知痛处，拘急不能转侧，并治但伏不得卧，咳逆上气，面目浮肿。

&emsp;&emsp;麻黄（去节） 人参 当归 石膏 桂枝 川芎 干姜 甘草（各三两） 杏仁（四十枚，去皮尖）

&emsp;&emsp;上九味，以水一斗，煮取四升，温服一升。当小汗，薄覆脊，凭几坐，汗出则愈。不汗更服。无所禁忌，勿当风。

&emsp;&emsp;《千金》

&emsp;&emsp;通治八风五痹痿厥等证，又于六经分别随证加减用之。

&emsp;&emsp;麻黄（去节） 人参（去芦） 黄芩（去腐） 芍药 甘草（炙） 川芎 白术 防己 杏仁（去皮尖，炒） 官桂（各一两） 防风（一两半） 附子（炮去皮脐，半两）

&emsp;&emsp;上 咀。每服五钱，用水一钟半，加姜五片，枣一枚，煎八分，温服。春夏，加石膏、知母、黄芩；秋冬，加官桂、附子、芍药。可随证增减诸药用。

&emsp;&emsp;附云岐子加减法∶如精神恍惚，加茯苓、远志；心烦多惊，加犀角；骨节间烦疼有热者，去附子，倍芍药；骨间冷痛，倍用桂枝、附子；燥闷、小便涩，去附子，倍芍药，入竹沥一合煎；脏寒下痢，去防己、黄芩，倍附子、白术一两；热痢，减去附子；脚弱，加牛膝、石斛各一两；身痛，加秦艽一两；腰痛，加桃仁、杜仲各半两；失音，加杏仁一两；自汗者，去麻黄、杏仁，加白术；春，加麻黄一两；夏，加黄芩七钱；秋，加当归四两；冬，加附子半两。

&emsp;&emsp;《千金》

&emsp;&emsp;即前方《金匮》续命汤去人参，加黄芩、荆沥。《元戎》方用竹沥。

&emsp;&emsp;补虚消风，通经络，行气血，除螈 疼痛。

&emsp;&emsp;人参 熟地黄 当归 川芎 芍药 防风 荆芥 独活 细辛 葛根 甘草 远志 半夏（各五钱） 桂心（七钱半）

&emsp;&emsp;上每服一两，水二钟，生姜三片，煎八分，温服。汗多者，加牡蛎粉一钱半。

&emsp;&emsp;《宝鉴》

&emsp;&emsp;治中风手足阳明经，口眼 斜，四肢拘急，恶风寒。

&emsp;&emsp;升麻 葛根 甘草（炙） 芍药 人参（各半两） 秦艽 白芷 防风 桂枝（各三钱）每服一两，水二钟，连须葱白头三茎，煎至一钟，食后稍热服，避风寒卧，得微汗即止。

&emsp;&emsp;治中风诸证，当服此药，以行导诸经，则大风悉去，纵有微邪，只从此药加减治之。若初觉风动，服此不致倒仆，此乃治未病之要药也。

&emsp;&emsp;羌活 甘草 防风 当归 蔓荆子 川芎 细辛 黄 枳壳 人参 麻黄 白芷 甘菊薄荷 枸杞子 知母 地骨皮 独活 秦艽 黄芩 芍药 苍术 生地黄（各四两） 肉桂（一两）

&emsp;&emsp;上 咀。每服一两，水二钟，生姜三片，煎七分，空心临卧服。空心一服，吞下二丹丸，谓之重剂；临卧一服，吞下四白丹，谓之轻剂。假令一气之微汗，用愈风汤三两，加麻黄一两，作四服，加姜五、七片，空心服，以粥投之，得微汗则佳；如一旬之通利，用愈风汤三两，加大黄一两，亦作四服，每服加生姜五、七片，临卧煎服，得利为度。又洁古羌活愈风汤∶即同前方加柴胡、杜仲、半夏、浓朴、防己、白茯苓、前胡、熟地黄、石膏等九味，共三十三味，云治肝肾虚，筋骨弱，言语艰难，精神昏愦，风湿内弱，风热体重，或瘦而一肢偏枯，或肥而半身不遂。心劳则百病生，心静则万邪息，此药能安心养神，调阴阳，无偏胜。

&emsp;&emsp;景岳曰∶中风一证，病在血分，多属肝经，肝主风木，故名中风，奈何自唐宋名家以来，竟以风字看重，遂多用表散之药。不知凡病此者，悉由内伤，本无外感，既无外感而治以发散，是速其危耳。若因其气血留滞，而少佐辛温以通行经络则可，若认为风邪，而必用取汗以发散则不可。倘其中亦或有兼表邪而病者，则诸方亦不可废，故择其要者详录之，亦以存古人之法耳。

&emsp;&emsp;治虚风能食，牙关紧急，手足搐挛，胃风面肿。

&emsp;&emsp;白芷（一钱二分） 升麻（二钱） 葛根 苍术 蔓荆子 当归（各一钱） 甘草（炙） 柴胡 本羌活 黄柏 草豆蔻 麻黄（各五分）水二钟，姜三片，枣二枚，煎八分，温服。

&emsp;&emsp;治中风四肢拘挛。

&emsp;&emsp;干地黄 甘草（炙） 麻黄（去节，各一两）

&emsp;&emsp;上 咀。用酒三升，水七升，煎至四升，去 ，分作八服。日进二服，不拘时。

&emsp;&emsp;（东垣）

&emsp;&emsp;治冬月犯寒，脑痛齿亦痛，名曰脑风。

&emsp;&emsp;羌活 苍术（各五分） 制附子（炮） 麻黄 防风 白芷 僵蚕 黄柏（各七分） 升麻 甘草（各二分） 黄 （三分） 佛耳草（无嗽不用）水一钟半，煎八分，温服。一方有细辛。

&emsp;&emsp;《宝鉴》

&emsp;&emsp;方在热阵。治呃逆。

&emsp;&emsp;治两眼眵多 燥，紧涩羞明，赤脉贯晴，头痛鼻塞，肿胀涕泪，脑颠沉重，眉骨酸疼，外翳如云雾丝缕，秤星螺盖。

&emsp;&emsp;羌活 防风 荆芥穗 白芷 独活 柴胡 薄荷叶 白术 桔梗 前胡 枳壳 甘草川芎 黄芩（各五分）水二钟，煎一钟，热服。

&emsp;&emsp;《圣惠》

&emsp;&emsp;治偏正头风疼痛。

&emsp;&emsp;川芎 羌活 细辛 香附 槐花 甘草（炙） 石膏（各半两） 荆芥穗 薄荷 菊花 茵陈防风（各一两）

&emsp;&emsp;上为末。每服二钱，食后茶清调服。忌动风物。

&emsp;&emsp;《玉机》

&emsp;&emsp;治风热头痛不清及目病。

&emsp;&emsp;川芎（三分） 羌活 防风 本 升麻 甘草（各一钱） 柴胡（七分） 黄芩（炒） 黄连（各四钱）生地（二钱）

&emsp;&emsp;上为末。每服一、二钱，茶清调下。

&emsp;&emsp;《局方》

&emsp;&emsp;治伤风上攻，偏正头痛，鼻塞声重。

&emsp;&emsp;薄荷叶（二两） 川芎 荆芥穗（各一两） 羌活 白芷 甘草（各五钱） 细辛 防风（各二钱半）

&emsp;&emsp;上为细末。每服二钱，食后茶清调下。

&emsp;&emsp;《局方》

&emsp;&emsp;治四时瘟疫伤寒，发热恶寒，头疼，项强身痛，及伤风头痛，鼻塞声重，咳嗽。

&emsp;&emsp;苍术 本 白芷 细辛 羌活 川芎 炙甘草（各一钱）水一钟半，姜三片，葱白三寸，煎服。

&emsp;&emsp;《良方》

&emsp;&emsp;治年久头风不得愈者。

&emsp;&emsp;南星（制） 半夏（制） 川乌（去皮） 白芷（各二钱）

&emsp;&emsp;上作一服，水二钟，加生姜自然汁小半盏，煎一盏。食远服。

&emsp;&emsp;《直指》

&emsp;&emsp;治风壅头痛。

&emsp;&emsp;川芎 白芷 荆芥穗 软石膏上为末，每服一钱，食后沸汤调下。

&emsp;&emsp;治痰厥头痛。

&emsp;&emsp;川芎 细辛 南星 橘红 茯苓（各钱半） 半夏（二钱） 枳实 甘草（各一钱）水一钟半，姜七片，煎八分，食后服。

&emsp;&emsp;《奇效》

&emsp;&emsp;治头痛，眉骨痛，眼痛不可忍者。

&emsp;&emsp;川芎 郁金 芍药 荆芥穗 芒硝（各半两） 蒲荷叶（一钱） 片脑（半钱）

&emsp;&emsp;上为细末。每用一字，鼻内搐之。一方有乳香、没药各一钱。

&emsp;&emsp;《本事》

&emsp;&emsp;治偏正头风，夹脑风，并一切头风，不问年深日近。

&emsp;&emsp;细辛（表白者，三茎） 瓜蒂（七个） 丁香（三粒） 糯米（七粒） 脑子 麝香（各一豆许）

&emsp;&emsp;上将脑、麝另研极细，却将前四味亦另研细末，然后并研令匀，用瓷罐盛之，谨闭罐口。用时随左右搐之一大豆许，良久出涎则安。

&emsp;&emsp;治风热上攻，头痛不止。

&emsp;&emsp;甘菊花 旋复花 防风 枳壳 羌活 蔓荆子 石膏 甘草（各一钱）水一钟半，姜五片，煎七分，不拘时服。

&emsp;&emsp;《宝鉴》

&emsp;&emsp;治眼目、偏痛、头风。

&emsp;&emsp;麻黄（烧灰，半两） 盆硝（二钱半） 麝香 脑子（各少许）

&emsp;&emsp;上为细末搐之。

&emsp;&emsp;治偏正头痛。

&emsp;&emsp;川芎（一两） 香附（四两，炒去毛）

&emsp;&emsp;上为细末。每服二钱，食后茶清调服。

&emsp;&emsp;（东垣）

&emsp;&emsp;治偏正头痛年深不愈者。善疗风湿热上壅头目，及脑痛不止。若除血虚头痛者，非此所宜。

&emsp;&emsp;川芎（五钱） 柴胡（七钱） 黄连（酒炒） 防风 羌活（各一两） 炙甘草（一两半） 细挺子黄芩（一两，一半炒，一半酒洗）

&emsp;&emsp;上为细末。每服二钱匕，热茶调如膏，抹在口内，少用白汤送下，临卧。如若头痛，每服加细辛二分；如太阴脉缓有痰，名曰痰厥头痛，减羌活、防风、川芎、甘草，加半夏一两五钱。

&emsp;&emsp;治头风疼痛。

&emsp;&emsp;川乌（炒，半两） 川芎 甘菊 白芷 防风 细辛 天麻 羌活 荆芥 薄荷上为细末，水浸蒸饼为剂，捏作饼子。每服三、五饼，细嚼茶酒任下，不拘时。

&emsp;&emsp;《本事》

&emsp;&emsp;草乌尖 细辛（等分） 黄丹（少许）

&emsp;&emsp;上为细末，用苇管搐入鼻中。

&emsp;&emsp;《百一》

&emsp;&emsp;治风吹项背，头目昏眩，脑痛，及妇人胎前产后伤风头痛。

&emsp;&emsp;白芷（大块白者，沸汤泡切）

&emsp;&emsp;上为末，炼蜜丸，弹子大。每用一丸，细嚼荆芥点茶下。

&emsp;&emsp;《和剂》

&emsp;&emsp;治感冒风寒，鼻塞声重，语音不出，咳嗽喘急，胸满多痰。

&emsp;&emsp;麻黄（连节） 杏仁（连皮尖） 生甘草上咀。每服五钱，姜三、五片，水煎，食远服。若憎寒恶风，欲取汗解，加桔梗、荆芥，白五 汤，治咽痛。

&emsp;&emsp;《局方》

&emsp;&emsp;治肺受风寒，头痛发热，咳嗽痰饮。

&emsp;&emsp;麻黄（去节） 苏子 桑白皮 杏仁（去皮尖，炒） 赤茯苓 橘红（各一钱） 甘草（五分）水二钟，姜五片，枣一枚，煎八分，食后服。

&emsp;&emsp;冲和散 治感冒风湿，头目不清，鼻塞声重，倦怠欠伸出泪。

&emsp;&emsp;苍术（四两，米泔浸炒） 荆芥 甘草（炙，八钱）

&emsp;&emsp;上为末。姜汤调服二钱。

&emsp;&emsp;治肺感寒邪，鼻塞声重，咳嗽不已，憎寒发热，无汗恶风，或热壅膈间，唾浊痰甚。

&emsp;&emsp;旋复花 麻黄 荆芥（各一钱） 前胡 半夏 芍药（各八分） 甘草（炙，五分）水二钟，姜三片，枣一枚，煎八分，食远服。

&emsp;&emsp;《三因》

&emsp;&emsp;治风寒暑湿伤肺，喘嗽大甚，坐卧不宁。

&emsp;&emsp;旋复花 前胡 甘草 茯苓 半夏曲 杏仁 麻黄 荆芥穗 五味子 赤芍药（各等分）

&emsp;&emsp;上每服五钱，加姜、枣水煎。有汗者勿服。

&emsp;&emsp;《良方》

&emsp;&emsp;治风痰呕逆，饮食不下，头目昏闷等证。

&emsp;&emsp;旋复花 枇杷叶 川芎 细辛 赤茯苓（各一钱） 前胡（一钱半）

&emsp;&emsp;上加姜、枣水煎服。

&emsp;&emsp;《医林》

&emsp;&emsp;治上焦热壅，咳嗽连声，血腥并气不得透。

&emsp;&emsp;桑皮 柴胡 前胡 紫苏 薄荷 枳壳 桔梗 赤茯苓 黄芩 炙甘草（等分）

&emsp;&emsp;上咀。每服七、八钱，水一钟半，煎七分，食远温服。

&emsp;&emsp;《简易》

&emsp;&emsp;治老人小儿素有喘急，遇寒暄不常，发则连绵不已，咳嗽哮吼，夜不得卧。

&emsp;&emsp;麻黄 紫苏 薄荷 桂枝 桑白皮 大腹皮 陈皮 杏仁 甘草（各六分）水一钟半，姜三片，乌梅一个，煎七分服。

&emsp;&emsp;《局方》

&emsp;&emsp;治风邪壅滞，鼻塞声重，头目昏眩，遍身拘急，肢节烦痛，天阴愈觉不安者。

&emsp;&emsp;羌活 麻黄 防风 细辛 川芎 菊花 枳壳 蔓荆子 前胡 白茯苓 甘草 石膏黄芩（等分）水一钟半，姜三片，煎服。

&emsp;&emsp;治风痹手足不仁。

&emsp;&emsp;羌活 防己 防风 枣仁 当归 川芎（各一两） 附子（炮去皮脐） 麻黄（去根节） 天麻各（一两半） 黄松节 薏仁（各二两） 荆芥（一握）

&emsp;&emsp;上为细末，每服二钱，不拘时温酒调下。

&emsp;&emsp;《得效》

&emsp;&emsp;散风消痰，理香港脚。

&emsp;&emsp;川芎 甘草（二钱） 苏叶 干葛 白茯苓 柴胡（各半两） 半夏（六钱） 枳壳（炒，三钱） 桔梗（生，二钱半） 陈皮（三钱半）每服三钱，水一钟，姜三片，枣一枚，煎八分，不拘时温服。

&emsp;&emsp;《金匮》

&emsp;&emsp;治风水恶风，一身悉肿，脉浮不渴，续自汗出，无大热。

&emsp;&emsp;麻黄（一两） 石膏（半斤） 生姜（三两） 甘草（二两） 大枣（十五枚）

&emsp;&emsp;上五味，以水六升，先煮麻黄去上沫，纳诸药，煮取三升。分温三服。恶风者，加附子一枚；风水，加白术四两。（《古今录验》方）即名越婢加术汤。

&emsp;&emsp;《金匮》

&emsp;&emsp;治肺胀咳喘上气，目如脱状，脉浮大者。

&emsp;&emsp;麻黄（六两） 石膏（半斤） 生姜（三两） 甘草（二两） 大枣（十五枚） 半夏（半斤）

&emsp;&emsp;上六味，以水六升，先煮麻黄去上沫，纳诸药，煮取三升，分温三服。

&emsp;&emsp;治肺痹上气，闭塞胸中，胁下支满，乍作乍止，不得饮食，唇干舌燥，手足冷痛。

&emsp;&emsp;当归（焙） 防风（去叉） 黄 （各二两） 人参 细辛 黄芩（去腐，各一两） 桂心（三两） 柴胡（八两） 半夏（汤炮，五两） 杏仁（去皮尖，炒，五十个） 麻黄（去根节，水煮二三沸，掠去沫，晒干，一两）

&emsp;&emsp;上 咀。每服五、七钱，水一钟，姜七片，枣二枚，煎七分，不拘时温服，日三夜二。

&emsp;&emsp;方在和阵。治外伤湿气，一身尽痛。

&emsp;&emsp;《局方》

&emsp;&emsp;治风气攻注，四肢骨节疼痛，遍体顽麻，瘫痪香港脚，语言蹇涩，痿弱等证。先宜服此以疏气道，然后随证用药。

&emsp;&emsp;乌药 麻黄 白芷 川芎 桔梗 橘红 枳壳（麸炒） 甘草（炙） 僵蚕（炒，各一两） 干姜（炮，五钱）

&emsp;&emsp;上每服五钱，姜、水煎服。

&emsp;&emsp;方在因阵。搐鼻取嚏，开通牙关。

&emsp;&emsp;治诸风寒湿痹，麻木不仁，肢体手足疼痛，极效。

&emsp;&emsp;苍术（米泔浸） 草乌（去皮） 葱白 干姜（各四两）

&emsp;&emsp;上四味，捣烂装入瓶内按实，密封瓶口，安于暖处，三日取出晒干，入后药。按∶此方当加当归六两更佳。

&emsp;&emsp;金毛狗脊 本 白芷 破故纸（酒浸，焙干） 抚芎 小茴香（炒） 穿山甲（炮） 牛膝（酒浸，各三两） 川乌（炮） 木瓜 白附子 虎胫骨（酥炙） 乳香（炙） 没药（炙，各一两，另研）

&emsp;&emsp;上为末，酒糊丸，小豆大。每服三、四十丸，空心酒下。

&emsp;&emsp;《三因》

&emsp;&emsp;治风寒暑湿四气流注足太阳经，腰足挛痹，关节重痛，憎寒发热，无汗恶寒，或自汗恶风头痛。

&emsp;&emsp;麻黄（去节） 干葛 细辛 防风 桂心 羌活 苍术 防己（酒拌） 茯苓 炙甘草（各一钱一分）水二钟，姜三片，枣一枚，煎八分，食前服。

&emsp;&emsp;《三因》

&emsp;&emsp;治足少阳经为四气所乘，以致发热，腰胁疼痛，不食，热闷烦心，腿痹纵缓。

&emsp;&emsp;半夏（制） 干葛 细辛 柴胡 防风 桂心 干姜（炮） 白术 麦冬 黄芩 茯苓 炙甘草（各一钱）水二钟，姜三片，枣一枚，煎八分，食前服。

&emsp;&emsp;《三因》

&emsp;&emsp;治四气流注足阳明经，致腰脚肿痛不可行，大小便秘，或恶饮食，喘满自汗，呕吐腹痛。

&emsp;&emsp;大黄（煨） 细辛 羌活 前胡 杏仁（去皮尖，炒） 浓朴（制） 枳壳 黄芩 茯苓 炙甘草（各一钱）水二钟，姜三片，枣二枚，煎八分，食前服。

&emsp;&emsp;《千金》

&emsp;&emsp;治恶风毒瓦斯，脚弱无力，顽痹，四肢不仁，失音不能言，毒瓦斯冲心。有人病此者，但一病相当，即服此第一方，次服第二、第三、第四方。

&emsp;&emsp;麻黄（一两） 大枣（十二枚） 茯苓（三两） 杏仁（三十枚） 防风 当归 白术 川芎 升麻 芍药黄芩 桂心 麦冬 甘草（各二两）

&emsp;&emsp;上 咀。以水九升，清酒二升，合煮取二升半，分四服，日三夜一。覆令小汗，粉之，莫令见风。

&emsp;&emsp;《千金》

&emsp;&emsp;独活（四两） 熟地黄（三两） 生姜（五两） 葛根 桂心 甘草 芍药 麻黄（各二两）

&emsp;&emsp;上 咀。以水八升，清酒二升，合煎取二升半，分四服，日三夜一。脚弱者，特忌食瓠子、蕺菜，犯之则一世不愈。

&emsp;&emsp;《千金》

&emsp;&emsp;并治诸气咳嗽，逆气呕吐。

&emsp;&emsp;浓朴 川芎 桂心 熟地黄 芍药 当归 人参（各二两） 黄 甘草（各三两） 吴茱萸（二升） 半夏（七两） 生姜（一斤）

&emsp;&emsp;上 咀。以水二斗，煮猪蹄一具，取汁一斗二升，去上肥腻，入清酒三升，合煮取三升，分四服。相去如人行二十里久，更进服。

&emsp;&emsp;《千金》

&emsp;&emsp;兼补方。

&emsp;&emsp;独活（四两） 茯苓 甘草（各三两） 升麻（一两半） 人参 桂心 防风 芍药 当归 黄干姜 附子（各二两） 大豆（二升）

&emsp;&emsp;上 咀。以水九升，清酒三升，合煮三升半，分四服，相去如人行二十里久，更进服。

&emsp;&emsp;治香港脚阳虚寒胜，经气不行，顽肿不用，如神。

&emsp;&emsp;独活 麻黄（去节） 川芎 熟附子 牛膝 黄 （炙） 人参 当归 白芍药 白茯苓白术 杜仲（炒） 干姜 肉桂 木香 甘草（炙，等分）

&emsp;&emsp;上 咀。每服五、七钱，水一钟半，姜三片，枣三枚，煎八分，食前温服。

&emsp;&emsp;治肝脾肾三经为风寒热湿毒瓦斯上攻，阴阳不和，四肢拘挛，上气喘满，小便秘涩，心热烦闷，遍身浮肿，脚弱不能行步。

&emsp;&emsp;半夏（汤泡七次） 黄 （去芦） 甘草（炙） 当归（去芦） 人参（去芦） 浓朴（姜制） 独活（去芦） 橘红（各一两） 熟地黄 枳实（麸炒） 芍药 麻黄（去节，各二两） 桂心（三两）

&emsp;&emsp;上 咀。每服八钱，水一钟半，生姜七片，枣三枚，煎八分，食前温服，日三夜一。

&emsp;&emsp;《局方》

&emsp;&emsp;治风虚冷湿，邪气入脏，狂言妄语，精神错乱，及五脏风邪等证。

&emsp;&emsp;防风 白术 当归（酒浸） 芍药 肉桂 杏仁 川芎 白藓皮 甘草（炙，各一钱） 麻黄（去节） 茯苓 独活（各三钱）

&emsp;&emsp;上分二服，水二钟，姜三片，煎七分，食远服。

&emsp;&emsp;治阳毒，赤斑狂言，吐脓血。

&emsp;&emsp;升麻（一钱半） 犀角（磨） 射干 黄芩 人参 甘草（各八分）水一盏半，煎八分，纳犀角汁和匀服。

&emsp;&emsp;治风温大渴。

&emsp;&emsp;栝蒌根 干姜 防风 人参 甘草（各一钱） 石膏（三钱） 水一盏半，煎八分服。

&emsp;&emsp;治伤寒头痛发热，恶寒无汗，用表药而汗不出，脉无力者。此以阳虚不能作汗，名曰无阳。若医不识此，复用麻黄等药，及覆逼取汗，误杀者多矣。

&emsp;&emsp;人参 黄 川芎 甘草 熟附子 桂枝 细辛 羌活 防风 煨生姜 夏月热甚，或加石膏水一钟半，枣二枚，煎八分，温服。

&emsp;&emsp;《本事》

&emsp;&emsp;治悲哀烦恼伤肝，两胁骨痛，筋脉紧，腰脚重滞，筋急不能举动，此药大治胁痛。

&emsp;&emsp;枳壳（麸炒，四两） 细辛 川芎 桔梗 防风（各二两） 葛根（一两半） 甘草（一两）

&emsp;&emsp;上咀。每服七、八钱，水一钟半，姜、枣同煮，食煎温服。

&emsp;&emsp;治胁肋疼痛，寒热往来。

&emsp;&emsp;陈皮（醋炒） 柴胡（各二钱） 川芎 枳壳（麸炒） 芍药（各一钱半） 甘草（炙，五分） 香附（一钱半）水一钟半，煎八分，食前服。

&emsp;&emsp;《本事》

&emsp;&emsp;治因惊伤肝，胁骨疼痛不已。

&emsp;&emsp;枳壳（一两，小者） 桂枝（半两）

&emsp;&emsp;上为细末。每服二钱，姜、枣汤调下。

&emsp;&emsp;（河间）

&emsp;&emsp;治寒邪在经，胁下疼痛不可忍。

&emsp;&emsp;葛根 桂枝 川芎 细辛 防风（各一钱） 麻黄 枳壳 芍药 人参 炙甘草（各八分）

&emsp;&emsp;上咀。水一钟半，姜三片，煎八分，食远温服。

&emsp;&emsp;治无汗而喘，小便不利，烦渴发斑。

&emsp;&emsp;升麻 苍术 麦门冬 麻黄（各一钱） 黄芩 大青（各七分） 石膏（一、二钱） 淡竹叶（十片）水二钟，煎八分，温服。

&emsp;&emsp;（仲景）

&emsp;&emsp;治伤寒五、六日，汗下后，但头汗出，往来寒热，心烦者，邪未解也。

&emsp;&emsp;柴胡（半斤） 桂枝（三两） 干姜（二两） 栝蒌根（四两） 黄芩（三两） 牡蛎（ ，二两） 甘草（炙，二两）

&emsp;&emsp;上七味，以水一斗二升，煮取六升，去滓，再煎取三升，温服一升，日三服。初服微烦，再服汗出便愈。

