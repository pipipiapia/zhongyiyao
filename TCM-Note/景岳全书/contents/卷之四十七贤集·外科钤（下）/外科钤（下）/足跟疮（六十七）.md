## 足跟疮（六十七）


&emsp;&emsp;立斋曰∶足跟乃督脉发源之所，肾经所过之地。若饮食失节，起居失宜，亏足三阴经，则成疮矣。若漫肿寒热，或体倦少食，属脾虚下陷也，用补中益气汤。若晡热作痛，头目不清，属脾虚阴火也，前汤并六味丸。若痰涎上升，或口舌生疮，属肾水干涸也，前汤并加减八味丸。凡此皆当滋其化源，若治其外则误矣。俗云，兔啮疮者，盖猎人被兔咬足跟，或疮久而不敛，必气血沥尽而死。若人脚跟患此，亦终难愈，因名兔啮也。

&emsp;&emsp;一男子，素不慎起居，内热引饮作渴，体倦两足发热，后足跟作痛。或用清热除湿之剂，更加发肿。又服败毒之药， 赤痛甚。复用清热祛毒，溃裂番张，状如赤榴，热痛如锥，内热晡热。此以足三阴亏损，朝用十全大补汤，夕用加减八味丸，外敷当归膏，两月余而愈。其服消毒等药而殁者，不能枚举。

&emsp;&emsp;太尹陈汝邻，两腿酸软，或赤或白，足跟患肿，或痛或痒后痛，而或如无皮，或如皱裂，日晡至夜，胀痛 热。用补中益气汤，加八味丸料，补其肝肾而愈。

&emsp;&emsp;一男子，患足跟疮肿痛，服消毒散，搽追蚀药，虚证迭出，形体骨立，自分必死。余用十全大补汤兼山药、山茱萸，两月余而愈。

&emsp;&emsp;一妇人，两足发热，两跟作痛，日晡热甚。余以为肝肾血虚，用加减逍遥散、六味地黄丸，五十余剂而愈。

&emsp;&emsp;杨锦衣，脚跟生疮如豆许，痛甚，状似伤寒。以还少丹、内塞散治之，稍可。次因纳宠作痛，反服攻毒药，致血气愈弱，腿膝痿弱而死。盖足跟乃二FS 发源之处，肾经所由之地。

&emsp;&emsp;若疮口不合，则FS 气不能发生，肾气由此而泄，故为终身之疾。况彼疮先得于虚，复不知戒，虽大补气血，犹恐不及，安可服暴悍攻毒之药，以戕贼之乎。（俱薛按）

