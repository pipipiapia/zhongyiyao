## ？疮（六十九）


&emsp;&emsp;立斋曰∶ 疮，生于两 ，初起赤肿，久而腐溃，或浸淫瘙痒，破而脓水淋漓。盖因饮食起居，亏损肝肾，或因阴火下流，外邪相搏而致。外 ，属足三阳湿热，可治。内 ，属足三阴虚热，难治。若初起恶寒壮热， 肿作痛者，属湿热，用槟苏散。若漫肿作痛，或不肿不痛者，属阴虚，用补阴八珍汤。若脓水淋漓，体倦食少，内热口干者，属脾虚，用补中益气汤加茯苓、酒炒白芍药。若午后热，或作痛，头目不清者，属阴水，前汤加酒炒黑黄柏，及六味地黄丸。若午后发热，至子时方止，是血虚，前汤加芎、归、熟地。若郁结伤脾而甚者，用归脾汤加柴胡、山栀。若怒动肝火而甚者，用补中益气汤加川芎、山栀、黄芩。若内热口干，肢体倦怠，或痰涎上升，或口舌生疮，属脾肾虚热，用六味地黄丸、补中益气汤。若患处黑黯，肢体畏寒，饮食少思，属脾肾虚败，用八味地黄丸。若误用攻伐，复损胃气，绝其化源，治亦难矣。

&emsp;&emsp;鸿胪翟少溪，两 生疮，渐至遍身发热，吐痰，口燥咽干，盗汗心烦，溺赤足热，日晡益甚，形体日瘦，此肾经虚火也。用六味丸，不一月，诸证悉退，三月元气平复。

&emsp;&emsp;陈湖陆懋诚，素因阴虚，过饮入房，发热腿痛似 疮。用发表之剂，两腿肿黯，热气如雾，欲发痉，脉皆洪数，两尺尤大。余曰∶属足三阴虚，酒湿所乘，元气损而邪益甚耳。用十全大补加山药、山茱萸、附子，一剂脉证顿退，却去附子，又二剂全愈。（薛按）

