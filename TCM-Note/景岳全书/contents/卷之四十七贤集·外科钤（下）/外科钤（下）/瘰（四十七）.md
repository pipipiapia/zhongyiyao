## 瘰（四十七）


&emsp;&emsp;瘰 之病，属三焦肝胆等经风热血燥，或肝肾二经精血亏损，虚火内动。或恚怒忧思，气逆于肝胆二经。二经常多气少血，故怒伤肝，则木火动而血燥，肾阴虚则水不生木而血燥。

&emsp;&emsp;血燥则筋病，肝主筋也，故累累然结若贯珠。其候多生于耳前后，连及颐颔，下至缺盆，及胸腋之侧，又谓之马刀。其初起如豆粒，渐如梅李核，或一粒，或三五粒。按之则动而微痛，不甚热，久之则日以益甚。或颈项强痛，或午后微热，或夜间口干，饮食少思，四肢倦怠，或坚而不溃，或溃而不合，皆由气血不足，故往往变为痨瘵。《外台秘要》云∶肝肾虚热则生 。《病机》云∶瘰 不系膏粱丹毒火热之变，总因虚劳气郁所致。止宜以益气养营之药调而治之，其疮自消，盖不待汗之下之而已也。若不详脉证虚实之异，而概用追蚀攻下及流气饮、十宣散之属，则必犯经禁病禁，以致血气愈损，必反为败证矣。若脉洪大，以元气虚败为不治。若面色 白为金克木，亦不治。若眼内赤脉贯瞳人，见几条则几年死。使不求本而妄用伐肝之剂则误矣，盖伐肝则脾土先伤，脾伤则损五脏之源矣。可不慎哉。

&emsp;&emsp;齐氏曰∶瘰 结核初觉时，宜内消之。如经久不除，气血渐衰，肌寒肉冷，或脓汁清稀，毒瓦斯不出，疮口不含，聚肿不赤，结核无脓，外证不明者，并宜托里。脓未成者，使脓早成；脓已溃者，使新肉早生。血气虚者，托里补之。阴阳不和者，托里调之。大抵托里之法，使疮无变坏之证，所以宜用也。

&emsp;&emsp;丹溪曰∶瘰 必起于足少阳一经，不守禁忌，延及足阳明经。食味之浓，郁气之久，曰毒，曰风，曰热，皆此三端。拓引变换，须分虚实，实者易治，虚者可虑。此经主决断，有相火，且气多血少，妇人见此，若月水不调，寒热变生，稍久转为潮热，自非断欲食淡，神医不能疗也。

&emsp;&emsp;立斋曰∶ 肿脉沉数者，邪气实也，宜泄之。肿痛憎寒发热，或拘急者，邪在表也，宜发散。因怒结核，或肿痛，或发热者，宜疏肝行气。肿痛脉浮数者，祛风清热。脉涩者，补血为主，脉弱者，补气为主。肿硬不溃者，补气血为主。抑郁所致者，解郁结，调气血。溃后不敛者，属气血俱虚，宜大补。虚劳所致者，补之。因有核而不敛者，腐而补之。脉实而不敛，或不消者，下之。

&emsp;&emsp;又《治法》曰∶若寒热 痛者，此肝火风热而气病也，用小柴胡汤以清肝火，并服加味四物汤以养肝血。若寒热既止，而核不消散者，此肝经火燥而血病也，用加味逍遥散以清肝火，六味地黄丸以生肾水。若肿高而稍软，面色萎黄，皮肤壮热，脓已成也，可用针以决之，及服托里之剂。若经久不愈，或愈后复发，脓水淋漓，肌肉羸瘦者，必纯补之剂，庶可收敛，否则变成九 。《内经》曰∶陷脉为 ，留连肉腠，即此病也。外用豆豉饼、琥珀膏，以驱散寒邪，补接阳气；内服补中益气汤、六味丸，以滋肾水，培肝木，健脾土，亦有可愈者。

&emsp;&emsp;又《治法》曰∶大抵此证原属虚损，若不审虚实，而犯经禁病禁，则鲜有不误。常治此证，先以调经解郁，更以隔蒜灸之，多自消。如不消，即以琥珀膏贴之。俟有脓，即针之，否则变生他处。设若兼痰兼阴虚等证，只宜加兼证之剂，不可干扰余经。若气血已复而核不消，却服散坚之剂至月余，不应，气血亦不觉损，方进必效散，或遇仙无比丸，其毒一下即止二药。更服益气养营汤，以调理之。若疮口不敛，宜用豆豉饼灸之，用琥珀膏贴之。若气血俱虚，或不慎饮食起居七情者，俱不治。然此证以气血为主，气血壮实者不用追蚀之剂，彼亦能自腐，但取去之，亦使易于收敛。若气血虚者，不先用补剂，而数用追蚀之药，适足以败之矣。若发寒热，眼内有赤脉贯瞳人者，不治。

&emsp;&emsp;灸瘰 法，取肩尖、肘尖骨缝交接处各一穴，即手阳明经肩 、曲池二穴也，各灸七壮，在左灸左，在右灸右，左右俱病者，俱灸之。余常用之甚效，薛氏以曲池云肘 ，似亦未的也。

&emsp;&emsp;又《薛氏经验方》云∶治瘰 已成未成，已溃未溃者，以手仰置肩上，微举起，则肘骨尖自见，即是灸处。灸以三四十壮为度，更服益气养营汤，灸三次，疮自除。如患三四年不愈者，辰时灸至申时，三灸即愈，更服补剂。按此法乃单灸曲池，以多为贵也。然但用前法而已妙矣，尚有未应者，又当以此法治之。又曰∶此治瘰 之秘法。凡男子妇人若困恚怒伤肝，气血壅遇而不愈者，宜灸此穴，以疏通经络。如取此穴，当以指甲掐两肘两肩四所，患处觉有酸麻方是其穴。

&emsp;&emsp;又法灸瘰 未成脓者，用大蒜切片三钱浓，安患处，用艾壮于蒜上灸之，每三五壮即换蒜再灸。每日灸十数蒜片，以拔郁毒。如破久不合，更以江西豆豉为末，以唾津和作饼，如前灸之，以助阳气。内服补药，外贴琥珀膏，或太乙膏，疮口自合。又或疮口已破，核不腐，则疮口不能敛，或贴琥珀膏不应，须用针头散敷之，以去腐肉。再以如神散敷之，更服益气养营汤。若气血虚者，先服益气养营汤。待血气稍充，方用针头散，仍服前汤。

&emsp;&emsp;一男子患而肿硬，久不消，亦不做脓，服散坚败毒药不应，令灸肩尖、肘尖二穴，更服益气养营汤，月余而愈。

&emsp;&emsp;一妇人久溃发热，月经每过期且少，用逍遥散兼前汤两月余，气血复而疮亦愈。但一口不收，敷针头散，更灸前穴而痊。常治二三年不愈者，连灸三次，兼用托里药必愈。

&emsp;&emsp;一妇人因怒结核肿痛，察其气血俱实，先以必效散下之，更以益气养营汤三十余剂而消。常治此证，虚者先用益气养营汤，待其气血稍充，乃用必效散，取去其毒，仍进前药，无不效者。

&emsp;&emsp;田氏妇，年逾三十，瘰 已溃不愈，与八珍汤加柴胡、地骨皮、夏枯草、香附、贝母，五十余剂，形气渐转，更与必效散二服，疮口遂合，惟气血未平，再与前药三十余剂而愈。后田生执此方不问虚实，概以治人，殊不知散中斑蝥性毒，虽治瘰 ，多服则损元气。若气血实者，先用此下之，而投补剂或可愈。若虚而用下药，或用追蚀药，瘀血虽去，而疮口不合，反致难治。（俱薛按）治瘰 痰核方，凡瘰 初起未甚者，即宜服此，或加夏枯草更佳。

&emsp;&emsp;用忍冬花、蒲公英各四五钱，以水二碗同煎汤，朝夕代茶饮之，十余日渐消。然此药但可治标，若欲除根，必须灸肩 、曲池二穴。

