## 鬓疽（四十五）


&emsp;&emsp;立斋曰∶鬓疽属肝胆二经怒火，或风热血虚所致。若 痛或发热者，宜祛风清热。 痛发寒热，或拘急者，发散表邪。作脓 痛，托里消毒。脓已成作痛者，针之。不作脓或脓成而不溃者，俱宜托里。不敛或脓清者，宜峻补之。

&emsp;&emsp;又《治法》曰∶若发热作渴者，用柴胡清肝散。肿 痛甚者，仙方活命饮。若大势已退，余毒未散，用参苓归术为主，佐以川芎、白芷、金银花以速其脓。脓成仍用参苓之类，托而溃之。若欲其生肌收敛，肾虚者六味丸，血虚者四物汤加参 ，或血燥者四物汤，或水不能生木者六味地黄丸，气虚者用补中益气汤，皆当滋其化源为善。

