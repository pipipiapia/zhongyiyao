## 天泡疮（七十）


&emsp;&emsp;天泡疮，形如水泡，皮薄而泽，或生头面，或生遍身。乃太阴阳明风热所致，故见于皮毛肌肉之间。宜清血凉血，热解则愈。如兼表邪而发热脉数者，宜荆防败毒散。如火盛者，或加芩、连、连翘、金银花、玄参之属。如 肿疼痛，脉数，便结者，此表里俱实也，宜防风通圣散双解之。如外多毒水，以金黄散敷之，无有不愈。

