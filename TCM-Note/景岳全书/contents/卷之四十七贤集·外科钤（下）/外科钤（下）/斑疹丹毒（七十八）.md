## 斑疹丹毒（七十八）


&emsp;&emsp;斑疹一证，虽已有正门详载，然彼以小儿麻 为言。其有非麻 ，而无论大人小儿，忽患斑疹小疮者，此虽与彼相类，而实有小异也。是亦不可不辩而治之，盖多由风热外感之证耳治此之法，脉浮而身热有表证者，惟散风邪为主。脉浮而数者，祛风兼清热。脉沉滑而无表证者，清火为主。脉浮沉俱滑数，而表里兼见者，宜表里双解之。然惟小儿多有此证，须察其表里虚实，酌而治之可也。总之小儿脆弱，宜安里之药多，攻发之药少；秘则微泄之，结则微导之，但令邪气不壅而散之易，则证轻而儿自安矣。大抵身温暖者顺，身凉者逆。

&emsp;&emsp;王海藏曰∶前人云，首尾俱不可下者，何也。曰∶首不可下者，为斑未见于表，下则邪气不得伸越，此脉证有表而无里，故禁首不可下也。尾不可下者，为斑毒已显于外，内无根蒂，大便不秘，本无一切里证，下之则斑气陷逆，故禁尾不可下也。

&emsp;&emsp;洁古曰∶斑疹之病，其为证各异。发 肿于外者，属少阳三焦相火也，谓之斑。小红靥行皮肤之中不出者，属少阴君火也，谓之疹。凡见斑证，若自吐泻者多吉，慎勿乱治，谓邪气上下俱出也。若斑疹并出者，其邪必甚，小儿难胜，是以多生别证也。然首尾皆不可下。

&emsp;&emsp;立斋曰∶凡小儿丹毒，遍身俱赤，不从砭治，以致毒瓦斯入腹，则不救。盖此证，乃恶毒热血，蕴蓄于命门，遇相火而合起也。如霞片者，须砭去恶血为善。如肿起赤色，游走不定者，宜先以生麻油涂患处砭之，以泄其毒。凡从四肢起入腹者，不治。虽云丹有数种，治有数法，无如砭之为善。常见患重者，不用砭法，俱不救。

&emsp;&emsp;一妇人，患斑作痒，脉浮。以消风散，四剂而愈。

&emsp;&emsp;一妇人，患斑作痒，脉浮数。以人参败毒散，二剂少愈，更以消风散，四剂而安。

&emsp;&emsp;一男子患斑，色赤紫 痛，发热喜冷，脉沉实。以防风通圣散，一剂顿退，又以防风败毒散加芩、连，四剂而愈。

&emsp;&emsp;一老人患疹，色微赤，作痒发热。以人参败毒散，二剂少愈，以补中益气汤加黄芩、山栀而愈。

&emsp;&emsp;一小儿患疹，发热作痛，烦渴，欲以清凉饮下之。诊其脉不实，举指不数，此邪在经络也，不可下，遂以解毒防风汤，二剂而愈。此证小儿多患之，须详审在表在里，及邪之微甚而治之。

&emsp;&emsp;一儿作痒发热，以犀角散一剂作吐泻，此邪气上下俱出也，毒必自解。少倾吐泻俱止，其疹果消。吐泻后，脉见七至，此小儿和平之脉也，邪已尽矣。不须治，果愈。（俱薛按）一男子患丹毒， 痛便秘，脉数而实，服防风通圣散不应，令砭患处，去恶血，仍用前药而愈。

&emsp;&emsp;一小儿，腿患丹，如霞，游走不定，先以麻油涂患处，砭出恶血，毒即渐散。更以神功托里散，一剂而安。

&emsp;&emsp;一小儿患丹毒，外势虽轻，内则大便不利，此患在脏也，服大连翘饮，敷神功散而瘥。

&emsp;&emsp;一小儿遍身皆赤，砭之，投解毒药而愈。尝治小儿丹毒便秘，或烦躁者，服五福化毒丹亦效。（俱薛按）一、白虎丹方治，在外科方二九二。

