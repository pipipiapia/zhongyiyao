## 秘结


&emsp;&emsp;《金匮真言论》曰∶北方黑色，入通于肾，开窍于二阴。

&emsp;&emsp;《气厥论》曰∶膀胱移热于小肠，膈肠不便《脉解篇》曰∶太阴所谓病胀者，得后与气，则快然如衰也。

&emsp;&emsp;《邪气脏腑病形篇》曰∶肾脉微急，为不得前后。小肠病者，小腹痛，腰脊控睾而痛，时窘之后。

&emsp;&emsp;《五常政大论》曰∶涸流之纪，其病痿厥坚下。其病癃闭，邪伤肾也。

&emsp;&emsp;《六元政纪大论》曰∶不远热则热至，淋 之病生矣。太阳所至为流泄禁止。燥胜则干。

&emsp;&emsp;《至真要大论》曰∶太阴司天，病阴痹，大便难，阴气不用，病本于肾。太阳之胜，隐曲不利，互引阴股。少阴之复，隔肠不便。

&emsp;&emsp;《宣明五气篇》曰∶肾恶燥。

&emsp;&emsp;《脏气法时论》曰∶肾苦燥，急食辛以润之，开腠理，致津液通气也。

&emsp;&emsp;《杂病篇》曰∶厥气走喉而不能言，手足清，大便不利，取足少阴。

&emsp;&emsp;秘结一证，在古方书有虚秘、风秘、气秘、热秘、寒秘、湿秘等说，而东垣又有热燥、风燥、阳结、阴结之说，此其立名太烦，又无确据，不得其要，而徒滋疑惑，不无为临证之害也。不知此证之当辩者惟二，则曰阴结、阳结而尽之矣。盖阳结者，邪有余，宜攻宜泻者也；阴结者，正不足，宜补宜滋者也。知斯二者，即知秘结之纲领矣。若或疑余之说，而欲必究其详。则凡云风秘者，盖风未必秘，但风胜则燥，而燥必由火，热则生风，即阳结也。

&emsp;&emsp;岂谓因风而宜散乎？有云气秘者，盖气有虚实，气实者阳有余，阳结也。气虚者阳不足，阴结也，岂谓气结而尽宜破散乎？至若热秘、寒秘，亦不过阴阳之别名耳。再若湿秘之说，则湿岂能秘，但湿之不化，由气之不行耳，气之不行，即虚秘也，亦阴结也。总之，有火者便是阳结，无火者便是阴结。以此辩之，岂不了然？余故曰∶凡斯二者，即秘结之纲领也。

&emsp;&emsp;秘结之由，除阳明热结之外，则悉由乎肾。盖肾主二阴而司开阖，故大小便不禁者，其责在肾，然则不通者，独非肾乎。故肾热者，宜凉而滋之。肾寒者，宜温而滋之。肾虚者，宜补而滋之。肾干燥者，宜润而滋之。经曰∶肾苦燥，急食辛以润之，开腠理，致津液通气也，正此之谓。

&emsp;&emsp;一、阳结证，必因邪火有余，以致津液干燥。此或以饮食之火起于脾，或以酒色之火炽于肾，或以时令之火蓄于脏，凡因暴病，或以年壮气实之人，方有此证。然必有火证火脉，内外相符者，方是阳结。治此者，又当察其微甚。邪结甚者，非攻不可，宜诸承气汤、神佑丸、百顺丸之类主之。邪结微者，宜清凉饮子、《元戎》四物汤，或黄龙汤、玉烛散之类主之。火盛不解者，宜凉膈散，大黄硝石汤、八正散、大厘清饮、大金花丸之类主之。火盛水亏，阴虚而燥者，宜丹溪补阴丸、人参固本丸，或六味地黄加黄柏、知母、麻仁之类主之。

&emsp;&emsp;阴结证，但察其既无火证，又无火脉，或其人喜热恶冷，则非阳证可知。然既无邪，何以便结不通？盖此证有二，则一以阳虚，一以阴虚也。凡下焦阳虚，则阳气不行，阳气不行，则不能传送而阴凝于下，此阳虚而阴结也。下焦阴虚，则精血枯燥，精血枯燥，则津液不到而肠脏干槁，此阴虚而阴结也。故治阳虚而阴结者，但益其火，则阴凝自化。宜右归饮、大补元煎、大营煎之类主之。或以人参、当归数钱煎汤，送右归、八味等丸俱妙。治阴虚而阴结者，但壮其水，则泾渭自通。宜左归饮、左归丸、当归地黄饮、五福饮、六味地黄丸之类主之。二者欲其速行，宜于前法中各加肉苁蓉二三钱，以酒洗去咸，同煎服之，其效尤速。然此等证候，其来有渐，但初觉时，盒饭加意调理，自无不愈。若待气血俱败，则最难为力，而徒归罪于药之不效，亦何其不智也。以上阴结一证，虽气血之分自当如此。然血虚者，亦必气有不行；气虚者，岂曰血本无恙？大都虚而兼热者，当责其血分；虚而兼寒者，当责其气分，此要法也。第今之世人，但知有热秘，而不知有冷秘，所以《局方》有半硫丸，海藏有已寒丸之类，皆治此之良剂，所当察也。若欲兼温兼补，似不若八味地黄丸及理阴煎之属为更妙。

&emsp;&emsp;大便本无结燥，但连日或旬日欲解不解，或解止些须而不能通畅，及其既解，则仍无干硬。凡此数者，皆非火证，总由七情、劳倦、色欲，以致阳气内亏不能化行，亦阴结之属也。此当详察脾肾，辩而治之。病在脾者，宜治中焦，以理中汤、温胃饮、五君子煎、归脾汤、补中益气汤之类主之。病在肾者，宜治下焦，以右归饮、大补元煎、八味地黄汤之类主之。

&emsp;&emsp;老人便结，大都皆属血燥。盖人年四十而阴气自半，则阴虚之渐也。此外则愈老愈衰，精血日耗，故多有干结之证。治此之法无他，惟虚者补之，燥者润之而尽之矣。然亦当辩其虚实微甚，及有火无火，因其人而调理之可也。凡润燥等剂，如导滞通幽汤、苁蓉润肠丸、搜风顺气丸、东垣润肠丸、《卫生》润肠丸、《元戎》四物汤、三仁丸、百顺丸之类，皆可选用。又豕膏为润燥之神剂，最当随宜用之。其有大虚大热者，宜用前阴阳结治法。许学士治年老虚人便秘，只用火麻仁、苏子仁各半，研取汁服之，更煮粥食之，不必服药而秘愈。

&emsp;&emsp;便闭有不得不通者，凡伤寒杂证等病，但属阳明实热可攻之类，皆宜以热结治法，通而去之。若察其元气已虚，既不可泻，而下焦胀闭又通不宜缓者，但用济川煎主之，则无有不达。

&emsp;&emsp;元气薄弱之人，凡患伤寒杂证病气不足等病，而有大便不行者，但察其胸腹下焦。

&emsp;&emsp;若绝无胀实痞塞，急坠欲解等患，此其中本无实邪，即虽十日二十日不解，亦自无妨。切不可因其不便，强为疏导。盖其胃口未开，食饮未进，则全赖中气以为捍御之本。但俟邪气渐退，胃气渐和，则自然通达，无足虑也。若肠脏本无滞碍，而强为通利以泄胃气，遂至主不胜客者有之，邪因而陷者亦有之。此其害受于冥冥之中，而人多不知也。识之！慎之！一、秘结证，凡属老人、虚人、阴脏人，及产后、病后、多汗后，或小水过多，或亡血、失血、大吐、大泻之后，多有病为燥结者。盖此非气血之亏，即津液之耗。凡此之类，皆须详察虚实，不可轻用芒硝、大黄、巴豆、牵牛、芫花、大戟等药，及承气、神芎等剂。虽今日暂得通快，而重虚其虚，以致根本日竭，则明日之结必将更甚，愈无可用之药矣。况虚弱之辈，幸得后门坚固，最是寿征。虽有涩滞，亦须缓治。但以养阴等剂，渐加调理，则无有不润。故病家医家凡遇此类，切不可性急欲速，以自取其败，而致悔无及也。

&emsp;&emsp;东垣曰∶《金匮真言论》云∶北方黑色，入通于肾，开窍于二阴。又云∶大便难者，取足少阴。夫肾主五液，津液润则大便如常，若饥饱失节，劳役过度，损伤胃气，及食辛热味浓之物而助火邪，耗散真阴，津液亏少，故大便结燥。然结燥之病不一，有热燥，有风燥，有阳结，有阴结。又有老年气虚，津液不足而结燥者。治法云∶肾恶燥，急食辛以润之。结者散之。如少阴不得大便，以辛润之。太阴不得大便，以苦泄之。阳结者散之，阴结者温之。仲景曰∶小便利而大便硬，不可攻下，以脾约丸润之。食伤太阴，腹满而食不化，腹响然不能大便者，以苦药泄之。如血燥而不能大便者，以桃仁、酒制大黄通之。风结燥而大便不行者，以麻子仁加大黄利之。如气涩而大便不通者，以郁李仁、枳实、皂角仁润之。大抵治病必究其源，不可一概用巴豆、牵牛之类下之，损其津液，燥结愈甚，复下复结，极则以致导引于下而不通，遂成不救。噫！可不慎哉。又曰∶凡脏腑之秘，不可一例治，有虚秘，有实秘。实秘者，能饮食，小便赤，麻仁丸、七宣丸之类主之；胃虚而秘者，不能饮食，小便清，浓朴汤主之。盖实秘者，物也；虚秘者，气也。

&emsp;&emsp;予观此东垣之法，多从治标。虽末有虚实之辩，而用浓朴汤者，此但以有物无物言虚实。谓有物者，当下之。无物者，当行其气耳。而于真阴亏损，邪正之虚实，则所未及。此其法固不可废，亦不可泥也。

&emsp;&emsp;丹溪曰∶古方有脾约证，制脾约丸。谓胃强脾弱，约束津液不得四布，但输膀胱，故小便数而大便难者，曰脾约，与此丸以下脾之结燥，肠润结化，津液入胃而愈。然既曰脾约，必阴血枯槁，内火燔灼，热伤元气。故肺受火邪而津竭，必窃母气以自救；金耗则土受木伤，脾失转输，肺失传送，宜大便秘而难，小便数而无藏蓄也。理宜滋养阴血，使阳火不炽，金行清化，脾土清健，津液入胃，则肠润而通矣。今此丸用之热甚而气实，与西北方人禀之壮实者无有不安；若用之东南方人，与热虽盛而气血不实者，虽得暂通，将见脾愈弱而肠愈燥矣。须知在西北以开结为主，在东南以润燥为主。

&emsp;&emsp;王节斋曰∶若年高人脾虚血燥，易饥易饱，大便燥难，用白芍药、当归各一两，人参七钱，升麻、炙甘草各四钱，山楂、大麦芽、桃仁（去皮尖，另研）各五钱。此老人常服药也。

&emsp;&emsp;薛立斋曰∶前证属形气病气俱不足，脾胃虚弱，津血枯涸而大便难耳。法当滋补化源。

&emsp;&emsp;又有脾约证，成无己曰∶胃强脾弱，约束津液不得四布，但输膀胱，小便数而大便难者是也。宜用脾约丸。阴血枯槁，内火燔灼，肺金受邪，土受木克，脾肺失传，大便秘而小便数者，宜用润肠丸。此乃病气有余之治法也。经云∶脾为至阴己土而主阴。然老弱之人，当补中益气以生阴血。又曰∶肾开窍于二阴，大小便也。若肾经津涸者，用六味丸，脾肺气虚者，补中益气汤。脾经郁结者，加味归脾汤。气血虚者，八珍汤。若发热作渴饮冷，用竹叶黄汤。若膏粱浓味积热者，加味清胃散。

&emsp;&emsp;余尝治一少年，素好火酒，适于夏月，醉则露卧，不畏风寒。此其食性脏气，皆有大过人者，因致热结三焦，二便俱闭。余先以大承气汤，用大黄五七钱，如石投水。又用神佑丸及导法，俱不能通，且前后俱闭，危剧益甚。遂仍以大承气汤加生黄二两，芒硝三钱，加牙皂二钱，煎服。黄昏进药，四鼓始通，大便通而后小便渐利。此所谓盘根错节，有非斧斤不可者，即此之类。若优柔不断，鲜不害矣。

&emsp;&emsp;朱翰林太夫人，年近七旬，于五月时，偶因一跌，即致寒热。群医为之滋阴清火，用生地、芍药、丹皮、黄芩、知母之属，其势日甚。及余诊之，见其六脉无力，虽头面、上身有热，而口则不渴，且足冷至股。余曰∶此阴虚受邪，非跌之为病，实阴证也。遂以理阴煎加人参、柴胡，二剂而热退，日进粥食二三碗；而大便以半月不通，腹且渐胀，咸以为虑，群议燥结为火，复欲用清凉等剂。余坚执不从，谓其如此之脉，如此之年，如此之足冷，若再一清火，其原必败，不可为矣。经曰∶肾恶燥，急食辛以润之，正此谓也。乃以前药更加姜、附，倍用人参、当归，数剂而便即通，胀即退，日渐撤消矣。病起之后，众始服其定见。

&emsp;&emsp;承气汤（攻一） 黄龙汤（攻二一） 五君子煎（新热六） 浓朴汤（和三三六） 八正散（寒百十五） 大补元煎（新补一） 凉膈散（攻十九） 大营煎（新补十四） 补中益气汤（补三十）理中汤（热一） 理阴煎（新热三） 当归地黄饮（新补二十） 温胃饮（新热五） 归脾汤（补三二） 加味归脾汤（补三三） 左归饮（新补二） 右归饮（新补三） 加味清胃饮（寒五五）左归丸（新补四） 五福饮（新补六） 人参固本丸（补百六） 济川煎（新补二一） 豕膏（新因二九） 《元戎》四物汤（攻二六） 六味丸（补百二十） 八味丸（补一二一） 丹溪补阴丸（寒百六十） 麻仁丸（攻九二） 玉烛散（攻二四） 竹叶黄 汤（寒七） 脾约丸（攻九三） 八珍汤（补十九） 东垣润肠丸（和三百四十） 三仁丸（和三三八） 百顺丸（新攻六） 大厘清饮（新寒五） 《卫生》润肠汤（和三三三） 七宣丸（攻九四） 清凉饮子（攻二五） 苁蓉润肠丸（和三四一） 神佑丸（攻四八） 大金花丸（攻五五） 导滞通幽汤（和三三五） 大黄硝石汤（攻十四） 搜风顺气丸（和三四三）

&emsp;&emsp;三和散（和百五十 气秘） 益血丹（补一五七 亡血久虚） 人参固本丸（补百六 阴虚）润肠汤（和三三三 血燥） 通幽汤（和三三四 燥结痛） 半硫丸（热一八七 虚冷秘） 皂角散（和三三七 通秘） 当归承气汤（攻六） 十全大补汤（补二十 虚秘） 犀角丸（攻九十痰火秘） 益血润肠汤（和三四二 老人便秘） 调营活络饮（和二八三） 大已寒丸（热一七一寒秘） 木香槟榔丸（攻五十 积热秘） 芍药清肝散（寒六一） 当归龙荟丸（寒一六七）桃仁承气汤（攻四） 《圣惠》搜风顺气丸（和三四四 血燥热）

