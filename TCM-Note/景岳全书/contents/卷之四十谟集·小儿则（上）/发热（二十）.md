## 发热（二十）


&emsp;&emsp;小儿发热证，其最要者有四∶一则外感发热，二则疮毒发热，三则痘疹发热，四则疳积发热。

&emsp;&emsp;凡此四者之外，如饮食、惊风、阴虚、变蒸之类，虽亦有之，然各有其说，均当详辩。

&emsp;&emsp;发热当辩虚实，如实则面亦气粗，口燥唇疮作渴，喜冷冻饮料水，大小便难，或掀衣露体，烦啼暴叫，声洪脉强，伸体而卧，睡不露睛，手足指热，皆为实证。实以邪气有余，或可散邪，或宜清火。虚则面色青白，气怯神倦，恍惚软弱，口鼻微冷，不喜寒凉，饮汤安静，泄泻多尿，呕恶惊惕，上盛下泄，抱腹喜按，乍凉乍温，夜则虚汗，卧则露睛，屈体而卧，手足指冷，脉息缓弱，皆为虚证。虚以正气不足，最宜调补，或兼解邪，虽有发热外证，必不可妄用寒凉，及任意消散克伐等剂。

