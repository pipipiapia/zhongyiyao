## 声音（七）


&emsp;&emsp;声由气发，气实则声壮，气虚则声怯，故欲察气之虚实者，莫先乎声音。如《内经》诸篇有曰∶言而微，终日乃复言者，此夺气也。有曰∶气海有余者，气满胸中， 息面赤；气海不足，则气少不足以言。有曰∶心气虚则悲，实则笑不休。有曰∶手少阴虚则不能言。有曰∶内夺而厥，则为喑俳，此肾虚也。华元化曰∶阳候多语，阴证无声。多语者易治，无声者难荣。凡此皆声音虚实之辩，故彼圣人者，闻声知情，无所不达，此声音之学，所以不可忽也。

