## 内热证（二十四）


&emsp;&emsp;内热与外热不同，内热以五内之火，热由内生，病在阴分，故内热者宜清凉，不宜升散，升散则内火愈炽，火空则发也，外热以肤腠之邪，风寒外袭，病在阳分，故外热者宜解散，不宜清降，清降则表热愈留，外内合邪也。此外热内热之治，其不同者有如此。欲分内外之辩，则外热者，其至必骤；内热者，其来必绥。但察其绝无表证，而热在脏腑、七窍、三焦、二阴、筋骨、肌肉之间者，皆是内热之证。但内热之证，亦有虚实，实者宜从正治，虚者当从反治，反正之间，有冰炭之异，非可混也。

&emsp;&emsp;凡实热之在内者，古法治分五脏，宜从正治。心热者，宜泻心汤、导赤散、安神丸。肝热者，泻青丸、柴胡饮子、龙胆汤。脾热者，泻黄散。肺热者，轻则泻白散、地骨皮散，重则凉膈散。肾热者，滋肾丸、滋阴八味丸。实热则宜疏下，虚热则宜调补。肢体热，轻则惺惺散，重则人参羌活散。大便秘者，二黄犀角散、四顺清凉饮。余热不退者，地骨皮散。大小便血者，保阴煎。血热妄行者，清化饮。三焦火盛、上下热甚者，抽薪饮。小水热痛者，大厘清饮。阳明内热，烦渴头痛，二便秘结者，玉泉散。阳明火盛，兼少阴水亏者，玉女煎。凡元气虚而为热者，必真阴不足，皆假热证也，宜从反治。心脾肺气虚假热者，五君子煎、人参理中汤。五脏气血俱虚假热者，五福饮。

&emsp;&emsp;肝肾真阴不足假热者，轻则六味地黄汤，甚则理阴煎。肝肾血虚假热者，大营煎五物煎。肝肾阴虚，上热下寒，则阳无所附而格阳为热者，六味回阳饮，或八味地黄汤。肝经血虚生风而热者，四物加天麻、钩藤钩。汗后血虚而热甚者，六神散加粳米。汗后气虚而恶寒发热者，补中益气汤。汗后阴虚，阳无所附而热者，四物汤加参、 。汗后阳虚，阴无所附而热者，四君子加芎、归。久从温补而潮热不退，脉见滑大者，五福饮加地骨皮，或加知母。凡婴儿诸热有因别证而作者，当从所重者而治之。若乳下婴儿，当兼治其母以调之。

