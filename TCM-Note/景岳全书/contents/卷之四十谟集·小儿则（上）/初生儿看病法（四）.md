## 初生儿看病法（四）


&emsp;&emsp;初生儿以手捻其头，摸其颐颔，不作声者为无病。总有病，以手指探其口，虽发声而从容咂指者其病轻，若即发声不咂指而色或青红兼紫者，此落地受寒之甚也，其病重，须急辩其形色虚实而治之。苦牙关紧闭不纳乳，或硬而不软，其病极重也，此惊邪入足太阳经及足阳明经而然，须急治之，庶可平复。

&emsp;&emsp;初生儿肥胖色嫩日觉好看者，此其根本不坚，甚非佳兆，且亦最易感邪。凡邪入腑者，近在第二三日见之，其证吐乳、夜啼发哭、腹鸣，皆胎惊之证，然犹浅而易治。若邪之入脏者，远在六七日见之，此脐风、噤风、撮口风之候，其病深而难医。若大声口噤，舌大痰壅者不治，盖五六日间病传心肺脾三经也。此风气甚盛而无所泄，故形见于喉口于关声音也。其面额青紫黑色者不治，爪甲青黑者不治，脐青黑者亦不治。凡父母肥者不可生肥儿，父母瘦者亦不可生肥儿。生而肥胖，必当以药敛之，使其肥肉坚实，面转微黄之色则吉，不然则凶。生儿怯弱，必须以药扶助之。若七日之内，肌肉顿肥，则必病矣。

&emsp;&emsp;过此以往渐肥者，不足虑也。治肥之法，宜清痰湿，解胎毒，预防其风气，亦不可过用峻厉以伤脾气。又当看小儿元气浓薄，浓者十无一失，薄者十无一生。然其中有死者，有不死者，则以病之所生，有真伪也。凡怯弱者，宜专培脾肾为主。

