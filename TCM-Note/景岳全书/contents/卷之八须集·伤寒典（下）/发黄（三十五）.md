## 发黄（三十五）


&emsp;&emsp;凡发黄黄胆等证，多由湿热。如小水不利，或黄或赤，或小腹胀满不痛，或大便实而渴甚，脉来沉实有力，皆湿热之证。轻则茵陈五苓散，重则茵陈汤，分利小便，清血泻火，则黄自退矣。然黄有阴证及诸治法，俱详黄胆门，宜参用之。

&emsp;&emsp;仲景曰∶太阳病，脉浮而动数，头痛发热，微盗汗出，而反恶寒者，表未解也，医反下之，则为结胸；若不结胸，但头汗出，小便不利，身必发黄也。曰∶阳明病，无汗，小便不利，心中懊者，身必发黄。阳明病，发热汗出者，此为热越，不能发黄也。但头汗出，身无汗，际颈而还，小便不利，渴饮水浆者，此为瘀热在里，身必发黄，茵陈蒿汤主之。曰∶伤寒，脉浮而缓，手足自温者，系在太阴，身当发黄。若小便自利者，不能发黄，至七八日大便硬者，为阳明病也。曰∶伤寒，发汗已，身目为黄，所以然者，以寒湿在里，不解故也。以为不可下也，于寒湿中求之。伤寒身黄发热者，栀子柏皮汤主之。

&emsp;&emsp;孙真人曰∶黄胆脉浮者，当以汗解之，宜桂枝加黄 汤。

