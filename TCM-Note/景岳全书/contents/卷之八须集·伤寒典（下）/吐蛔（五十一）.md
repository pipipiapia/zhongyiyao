## 吐蛔（五十一）


&emsp;&emsp;凡治伤寒，若见吐蛔者，虽有大热，忌用凉药，犯之必死。盖胃中有寒，阳气弱极，则蛔逆而上，此大凶之兆也。急用炮姜理中汤一服，加乌梅二个，花椒一、二十粒，服后待蛔定，然后以小柴胡或补中益气等剂，渐治其余。盖蛔闻酸则静，见苦则安也。仲景曰∶病患有寒，复发汗，胃中冷，必吐蛔。蛔厥证见前三十九。

