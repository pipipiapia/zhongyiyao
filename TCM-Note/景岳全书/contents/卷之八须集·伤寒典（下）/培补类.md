## 培补类


&emsp;&emsp;大补元煎（新补一）凡元气大虚者，虽有寒邪，亦不可攻，必单培根本，正复邪将自散，或真寒假热等证皆宜用此。

&emsp;&emsp;大营煎（新补十四）此大补元煎之次者也，酌宜用之。

&emsp;&emsp;三阴煎（新补十一） 凡三阴不足，及风疟多汗，而正气不复，寒热不止者宜此。

&emsp;&emsp;六味回阳饮（新热二） 凡阴阳大虚，元气将脱者，非此不可。

&emsp;&emsp;八珍汤（补十九） 气血两虚者宜此。

&emsp;&emsp;十全大补汤（补二十） 凡气血两虚，恶寒发热，倦卧眩运，自汗诸虚者宜此。

&emsp;&emsp;大建中汤（补二三） 凡中气不足，厥逆呕吐，虚斑虚火，筋骨疼痛等证宜此。

&emsp;&emsp;独参汤（补三五） 凡气虚气脱，畏闻诸药气味，及反胃呕吐垂危者，惟此为宜。

&emsp;&emsp;参附汤（补三七） 凡真阳不足，喘呕呃逆，腹痛厥冷气短者宜此。

&emsp;&emsp;参归汤（补三八） 凡心虚、血虚、盗汗等证宜此。

&emsp;&emsp;阴煎（新补八） 凡肾水真阴不足，而虚火为邪者宜此。

&emsp;&emsp;小营煎（新补十五） 凡血少阴虚而无火者宜此。

&emsp;&emsp;左归饮（新补二） 凡命门真阴亏损，虽有寒邪不可攻者宜此。

&emsp;&emsp;右归饮（新补三） 凡命门阳衰，或阴盛格阳，感邪不可攻者宜此。

&emsp;&emsp;四物汤（补八） 凡阴虚营弱，病在血分者宜此。

&emsp;&emsp;生脉散（补五六） 凡热伤元气，口渴气短，烦躁倦怠汗出者宜此。

&emsp;&emsp;六味地黄丸（补百二十） 阴虚水亏发热等证宜此。

&emsp;&emsp;崔氏八味丸（补一二一） 凡阴盛格阳，火不归原，及真阳虚败等证宜此。

&emsp;&emsp;四君子汤（补一） 凡脾胃虚弱，食少体瘦，疟痢劳倦等证宜此。

&emsp;&emsp;五君子煎（新热六） 凡脾胃气分虚弱，而微寒当温者宜此。

&emsp;&emsp;五味异功散（补四） 凡脾胃虚寒，饮食少思，气逆腹满者宜此。

&emsp;&emsp;五福饮（新补六） 凡五脏气血俱虚者宜此为主。

&emsp;&emsp;温胃饮（新热五） 凡中寒呕吐吞酸者宜此。

&emsp;&emsp;养中煎（新热四） 凡中气虚寒，为呕为泄者宜此。

&emsp;&emsp;归脾汤（补三二） 凡脾虚健忘怔忡，少食困倦，疟痢等证宜此。

&emsp;&emsp;参苓白术散（补五四） 凡脾胃虚弱，吐泻食少等证宜此。

&emsp;&emsp;参术汤（补四十） 凡气虚颤掉，泄泻呕吐者宜此。

