## 痉证


&emsp;&emsp;《至真要大论》曰∶诸痉项强，皆属于湿。诸暴强直，皆属于风。厥阴在泉，客胜则大关节不利，内为痉强拘螈，外为不便；主胜则筋骨繇并，腰腹时痛。

&emsp;&emsp;《经筋篇》曰∶足太阳之筋病，脊反折，项筋急，肩不举，腋支，缺盘中纽痛，不可左右摇。足少阴之筋病，主痫螈及痉，在外者不能俯，在内者不能仰。故阳病者腰反折不能俯，阴病者不能仰。经筋之病，寒则反折筋急，热则筋弛纵不收，阴痿不用。阳急则反折，阴急则俯不伸。

&emsp;&emsp;《缪刺论》曰∶邪客于足太阳之络，令人拘挛背急，引胁而痛。

&emsp;&emsp;《骨空论》曰∶督脉为病，脊强反折。

&emsp;&emsp;《生气通天论》曰∶因于湿，首如裹。湿热不攘，大筋 短，小筋弛长， 短为拘，弛长为痿。

&emsp;&emsp;《经脉篇》曰∶膀胱足太阳也。是动则病冲头痛，目似脱，项似拔，脊痛腰似折，髀不可以曲， 如结， 如裂，是为踝厥。是主筋所生病者。

&emsp;&emsp;《气厥论》曰∶肺移热于肾，传为柔 。

&emsp;&emsp;《诊要经终论》曰∶太阳之脉，其终也，戴眼，反折，螈 ，其色白，绝汗乃出，出则死矣。

&emsp;&emsp;《六元正纪大论》曰∶太阳所至，为寝汗痉。

&emsp;&emsp;《热病篇》曰∶风痉身反折，先取足太阳及 中及血络出血；中有寒，取三里。热病不可刺者有九，九日热而痉者死，腰折，螈 ，齿噤 也。

&emsp;&emsp;《厥论》曰∶手阳明、少阳厥逆，发喉痹，嗌肿，痉，治主病者。

&emsp;&emsp;之为病，即《内经》之痉病也。以痉作 ，盖传写之误耳。其证则脊背反张，头摇口噤，戴眼项强，四肢拘急，或见身热足寒，恶寒面赤之类皆是也。

&emsp;&emsp;仲景曰∶太阳之病，发热无汗，反恶寒者，名曰刚 。太阳病，发热汗出而不恶寒者，名曰柔 。太阳病，发热脉沉而细者，名曰痉，为难治。太阳病，发汗太多，因致。风病，下之则 ，复发汗，必拘急。疮家，虽身疼痛，不可发汗，汗出则。

&emsp;&emsp;陈无择曰∶夫人之筋，各随经络退出于身，血气内虚，外为风寒湿热之所中，则。盖风散气，故有汗而不恶寒曰柔 。寒泣血，故无汗而恶寒曰刚 。原其所因，多由亡血，筋无所营，故邪得以袭之。所以伤寒汗下过多，与夫病疮人，及产后致斯疾者，概可见矣。诊其脉皆沉伏弦紧，但阳缓阴急，则久久拘挛，阴缓阳急，则反张强直，二证各异，不可不别。

&emsp;&emsp;愚谓痉之为病，强直反张病也，其病在筋脉。筋脉拘急，所以反张。其病在血液，血液枯燥，所以筋挛。观仲景曰∶太阳病，发汗太多，因致痉。风病下之则成痉。疮家不可发汗，汗之亦成痉。只此数言，可见病 者多由误治之坏证，其虚其实可了然矣。自仲景之后，惟陈无择能知所因，曰∶多由亡血筋无所营，因而成痉，则尽之矣。但惜其言之既善，而复有未善者，曰∶血气内虚，外为风寒湿热所中则痉，斯言不无又误。若其所云，则仍是风湿为邪，而虚反次之。不知风随汗散，而既汗之后，何复言风；湿随下行，而既下之后，何反致湿。盖误汗者，必伤血液。误下者，必伤真阴。阴血受伤则血燥，血燥则筋失所滋，筋失所滋则为拘为挛，反张强直之病势所必至，又何待风寒湿热之相袭而后为痉耶？且仲景所言，言不当汗而汗也，不当下而下也。汗下既误，即因误治而成 矣。岂误治之外，必再受邪而后成痉，无邪则无痉哉！此陈氏之言，不惟失仲景之意，而反致后人疑惑，用持两端。故凡今人之治此者，未有不以散风去湿为事，亦焉知血燥阴虚之证，尚能堪此散削否？此不可不为辩察。故余列二子之论于前，以资后学之印证。

&emsp;&emsp;痉证甚多，而人多不识者，在不明其故而鲜有察之者耳。盖凡以暴病而见反张戴眼、口噤拘急之类，皆痉病也。观仲景以汗下为言，谓其误治亡阴所以然也。余因类推，则常见有不因误治，而凡属阴虚血少之辈，不能养营筋脉，以致搐挛僵仆者，皆是此证。如中风之有此者，必以年力衰残，阴之败也。产妇之有此者，必以去血过多，冲任竭也。疮家之有此者，必以血随脓出，营气涸也。小儿之有此者，或以风热伤阴，遂为急惊，或以汗泻亡阴，遂为慢惊。凡此之类，总属阴虚之证。盖精血不亏，则虽有邪干，亦断无筋脉拘急之病，而病至坚强，其枯可知。故治此者，必当先以气血为主，而邪甚者，或兼治邪。若微邪者，通不必治邪。盖此证之所急者在元气，元气复而血脉行，则微邪自不能留，何足虑哉！奈何今人但见此证，必各分门类而悉从风治。不知外感之风，寒邪证也，治宜解散。内生之风，血燥证也，止宜滋补。矧此数者，总由内证，本无外邪，既以伤精败血枯燥而成，而再治风痰，难乎免矣。故余笔于此，以明 证之要。

&emsp;&emsp;仲景言痉止属太阳，而不及他经者何也？盖 必反张，其病在背，背之经络惟太阳、督脉耳，言太阳则督在其中矣，此其义也。然仲景止言其表，而未详其里。考《内经》之《经脉篇曰》∶足少阴之脉，贯脊属肾，其直者从肾上贯肝膈。《经筋篇》曰∶足少阴之筋，循脊内挟膂，上至项，结于枕骨，与足太阳之筋合。又曰∶足太阳之筋病，脊反折，项筋急。足少阴之筋病，主痫螈及痉。阳病者腰反折不能俯。阴病者，不能仰。由此观之，则痉之为病，乃太阳少阴之病也。盖肾与膀胱为表里，膀胱为津液之府，而肾为藏精之脏，病在二经，水亏可知，故治此者，最当以真阴为主。

&emsp;&emsp;一、痉证凡因汗因泻者，其气必虚。微虚者，宜三阴煎、五福饮之类主之。大虚而脉见沉细，阴胜者，宜大营煎、大补元煎、十全大补汤之类主之。

&emsp;&emsp;痉证多汗者，宜三阴煎、参归汤、人参建中汤主之。阳气大虚，汗出或亡阳者，宜参附汤、 附汤、大补元煎之类主之。若汗出兼火，多热躁者，且当归六黄汤主之。

&emsp;&emsp;痉因泄泻者，宜胃关煎、温胃饮之类主之。泻止而痉者，宜大营煎、五福饮之类主之。

&emsp;&emsp;痉有兼火者，必脉见洪滑，证见烦热，宜一阴煎，或加减一阴煎主之。若火盛之甚，以致阴血涸燥者，不得不先去其火，宜清化饮、保阴煎、玉女煎之类主之。

&emsp;&emsp;痉有表邪未解者，当察其邪之微甚及证之阴阳。若身有微热，脉不紧数者，此微邪也。只补正气，其邪自散。宜五福饮之类主之。若表邪未解，阴虚无汗身热者，宜三柴胡饮、四柴胡饮、补阴益气煎之类主之。若阳气大虚，阴极畏寒，邪不解而痉者，宜大温中饮主之。

&emsp;&emsp;痉有痰盛者，不得不先清上焦。若火盛多痰者，宜用清膈煎、抱龙丸。若多痰无火，宜用六安煎。凡此证候，多属虚痰虚火。因其壅滞，不得不暂为清理。但得痰气稍开，盒饭调理血气。

&emsp;&emsp;小儿吐泻及多汗之后。一、妇人产后。一、诸证大失血之后。一、凡病中风及疮毒溃脓之后，皆有此证，悉当根据前法酌宜治之。

&emsp;&emsp;痉证有兼湿者，当如王海藏治法，详见后条。

&emsp;&emsp;仲景治太阳之 ，身体强，脉沉迟者，用栝蒌桂枝汤取微汗。治刚 无汗者，用葛根汤。治胸满口噤，卧不着席，脚挛 齿者，用大承气汤。按此皆散逐实邪之法，虽此证不多见，然间或有之，则亦不可不知。

&emsp;&emsp;王海藏治刚 ，用神术汤加羌活、独活、麻黄。治柔 ，用白术汤加桂心、黄。

&emsp;&emsp;大营煎（新补十四） 五福饮（新补六） 参归汤（补三八） 参附汤（补三七） 附汤（补四三） 白术汤（和二六） 一阴煎（新补八） 三阴煎（新补十一） 保阴煎（新寒一） 温胃饮（新热五） 胃关煎（新热九） 清化饮（新因十三） 玉女煎（新寒十二） 大补元煎（新补一）十全大补汤（补二十） 五积散（散三九） 大温中饮（新散八） 人参建中汤（补二六） 清膈煎（新寒九） 二柴胡饮（新散二） 当归六黄汤（寒六五） 神术汤（和三九） 三柴胡饮（新散三）补阴益气煎（新补十六） 六安煎（新和二） 四柴胡饮（新散四） 加减一阴煎（新补九） 葛根汤（散二九） 大承气汤（攻一） 栝蒌桂枝汤（散十二） 抱龙丸（小八五）

&emsp;&emsp;防风当归汤（和二四一 过汗反张）

