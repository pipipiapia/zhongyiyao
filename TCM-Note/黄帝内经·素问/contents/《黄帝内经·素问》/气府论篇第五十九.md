## 气府论篇第五十九


&emsp;&emsp;足太阳脉气所发者，七十八穴。

&emsp;&emsp;两眉头各一。

&emsp;&emsp;入发至项三寸半傍五，相去三寸。

&emsp;&emsp;其浮气在皮中者，凡五行，行五，五五二十五。

&emsp;&emsp;项中大筋两旁，各一。

&emsp;&emsp;风府两旁，各一。

&emsp;&emsp;侠背以下至尻尾二十一节，十五间各一，五脏之俞各五，六腑之俞各六。

&emsp;&emsp;委中以下至足小趾旁，各六俞。

&emsp;&emsp;足少阳脉气所发者，六十二穴，两角上各二。

&emsp;&emsp;直目上发际内各五。

&emsp;&emsp;耳前角上各一。

&emsp;&emsp;耳前角下各一。

&emsp;&emsp;锐发下，各一。

&emsp;&emsp;客主人，各一。

&emsp;&emsp;耳后陷中，各一。

&emsp;&emsp;下关各一。

&emsp;&emsp;耳下牙车之后，各一。

&emsp;&emsp;缺盆各一。

&emsp;&emsp;掖下三寸，胁下至胠，八间各一。

&emsp;&emsp;髀枢中傍，各一。

&emsp;&emsp;膝以下至足小趾次趾各六俞。

&emsp;&emsp;足阳明脉气血所发者，六十八穴，额颅发际旁各三。

&emsp;&emsp;面鼽骨空各一。

&emsp;&emsp;大迎之骨空各一。

&emsp;&emsp;人迎各一。

&emsp;&emsp;缺盆外骨空各一。

&emsp;&emsp;膺中骨间各一。

&emsp;&emsp;侠鸠尾之外，当乳下三寸，侠胃脘各五。

&emsp;&emsp;侠脐广三寸，各三。

&emsp;&emsp;下齐二寸，侠之各三。

&emsp;&emsp;气街动脉各一。

&emsp;&emsp;伏兔上各一。

&emsp;&emsp;三里以下至足中趾各八俞，分之所在穴空。

&emsp;&emsp;手太阳脉气所发者，三十六穴，目内眦各一。

&emsp;&emsp;目外各一。

&emsp;&emsp;鼽骨下各一。

&emsp;&emsp;耳郭上各一。

&emsp;&emsp;耳中各一。

&emsp;&emsp;巨骨穴各一。

&emsp;&emsp;曲掖上骨穴各一。

&emsp;&emsp;柱骨上陷者各一。

&emsp;&emsp;上天窗四寸，各一。

&emsp;&emsp;肩解各一。

&emsp;&emsp;肩解下三寸，各一。

&emsp;&emsp;肘以下至手小指本各六俞。

&emsp;&emsp;手阳明脉气所发者，二十二穴。鼻空外廉项上，各二。

&emsp;&emsp;大迎骨空各一。

&emsp;&emsp;柱骨之会各一。

&emsp;&emsp;髃骨之会各一。

&emsp;&emsp;肘以下至手大指次指本各六俞。

&emsp;&emsp;手少阳脉气所发者三十二穴：鼽骨下各一。

&emsp;&emsp;眉后各一。

&emsp;&emsp;角上各一。

&emsp;&emsp;下完骨后各一。

&emsp;&emsp;项中足太阳之前各一。

&emsp;&emsp;侠扶突各一。

&emsp;&emsp;肩贞各一。

&emsp;&emsp;肩贞下三寸分间各一。

&emsp;&emsp;肘以下至手小指次指本各六俞。

&emsp;&emsp;督脉气所发者，二十八穴。

&emsp;&emsp;项中央二。

&emsp;&emsp;发际后中八。

&emsp;&emsp;面中三。

&emsp;&emsp;大椎以下至尻尾及旁十五穴。

&emsp;&emsp;至骶下凡二十一节脊椎法也。

&emsp;&emsp;任脉之气所发者，二十八穴，喉中央二。

&emsp;&emsp;膺中骨陷中各一。

&emsp;&emsp;鸠尾下三寸，胃脘五寸，胃脘以下至横骨六寸半一，腹脉法也。

&emsp;&emsp;下阴别一。

&emsp;&emsp;目下各一。

&emsp;&emsp;下唇一。

&emsp;&emsp;断交一。

&emsp;&emsp;冲脉气所发者，二十二穴。侠鸠尾外各半寸，至齐寸一。

&emsp;&emsp;侠齐下旁各五分，至横骨寸一，腹脉法也。

&emsp;&emsp;足少阴舌下。

&emsp;&emsp;厥阴毛中急脉各一。

&emsp;&emsp;手少阴各一。

&emsp;&emsp;阴阳蹻各一。

&emsp;&emsp;手足诸鱼际脉气所发者。

&emsp;&emsp;凡三百六十五穴也。

