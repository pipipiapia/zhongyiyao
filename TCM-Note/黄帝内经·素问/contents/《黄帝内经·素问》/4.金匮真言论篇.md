## 金匮真言论篇第四


&emsp;&emsp;黄帝问曰：天有八风，经有五风，何谓？

&emsp;&emsp;岐伯对曰：八风发邪以为经风，触五脏，邪气发病。

&emsp;&emsp;所谓得四时之胜者，**春胜长夏，长夏胜冬，冬胜夏，夏胜秋，秋胜春，所谓四时之胜也。**

+ 东风生于春，病在肝，俞在颈项；
+ 南风生于夏，病在心，俞在胸肋；
+ 西风生于秋，病在肺，俞在肩背；
+ 北风生于冬，病在肾，俞在腰股；
+ 中央为土，病在脾，俞在脊。

&emsp;&emsp;故春气者，病在头；夏气者，病在脏；秋气者，病在肩背；冬气者，病在四肢。

&emsp;&emsp;故春善病鼽衄，仲夏善病胸胁，长夏善病洞泄寒中，秋善病风疟，冬善痹厥。

&emsp;&emsp;故冬不按蹻，春不鼽衄；春不病颈项，仲夏不病胸肋；长夏不病洞泄寒中，秋不病风疟，冬不病痹厥，飧泄而汗出也。

&emsp;&emsp;夫精者，身之本也。故藏于精者，春不病温。夏暑汗不出者，秋成风疟，此平人脉法也。

&emsp;&emsp;故曰：阴中有阴，阳中有阳。平旦至日中，天之阳，阳中之阳也；日中至黄昏，天之阳，阳中之阴也；合夜至鸡鸣，天之阴，阴中之阴也；鸡鸣至平旦，天之阴，阴中之阳也。

> 所以鬼片中，天色越晚鬼的战斗力越强，但是鸡鸣后，瞬间变怂，此间天地阳气生发也。

&emsp;&emsp;故人亦应之，夫言人之阴阳，**则外为阳，内为阴**。言人身之阴阳，则**背为阳，腹为阴**。言人身之脏腑中阴阳，则**脏者为阴，腑者为阳**。肝、心、脾、肺、肾，五脏皆为阴，胆、胃、大肠、小肠、膀胱、三焦，六腑皆为阳。

&emsp;&emsp;所以欲知阴中之阴，阳中之阳者，何也？为冬病在阴，夏病在阳，**春病在阴，秋病在阳**，皆视其所在，为施针石也。


&emsp;&emsp;故背为阳，阳中之阳，心也；背为阳，阳中之阴，肺也；腹为阴，阴中之阴，肾也，阴中之阳，肝也；腹为阴，阴中之至阴，脾也。

> tips: 为什么老人晒太阳建议 晒背，就是以阳面求阳，正好补阳，正面晒太阳，反而是 以阳伤阴。


&emsp;&emsp;此皆阴阳表里，内外雌雄，相输应也。故以应天之阴阳也。

&emsp;&emsp;帝曰：五脏应四时，各有收受乎？

&emsp;&emsp;岐伯曰：有。

&emsp;&emsp;东方`青`色，入通于`肝`，开窍于`目`，藏精于`肝`。其病发`惊骇`，其味`酸`，其类`草木`，其畜`鸡`，其谷`麦`，其应四时，上为`岁星`[^1]，是以`春`气在头也。其音`角`，其数`八`，是以知病之在`筋`也，其臭臊。

[^1]:岁星：木星。因为木星每十二年在空中绕行一周，每年移动周天的十二分之一，古人把木星所在的位置作为纪年的标准，所以叫岁星。

&emsp;&emsp;南方`赤`色，入通于`心`，开窍于`耳`，藏于`心`，故病在`五脏`。其味`苦`，其类`火`，其畜`羊`，其谷`黍`，其应四时，上为`荧惑星`。是以知病之在`脉`也。其音`徵`，其数`七`，其臭`焦`。

&emsp;&emsp;中央`黄`色，入通于`脾`，开窍于`口`，藏精于`脾`，故病在`舌本`。其味`甘`，其类`土`，其畜`牛`，其谷`稷`，其应四时，上为`镇星`。是以知病之在`肉`也。其音`宫`，其数五，其臭`香`。

> 于术味香，醒脾

&emsp;&emsp;西方`白`色，入通于`肺`，开窍于`鼻`，藏精于`肺`，故病背。其味`辛`，其类`金`，其畜`马`，其谷`稻`，其应四时，上为`太白星`。是以知病之在`皮毛`也。其音`商`，其数`九`，其臭`腥`。


&emsp;&emsp;北方`黑`色，入通于`肾`，开窍于`二阴`，藏精于`肾`，故病在`膝`。其味`咸`，其类`水`，其畜`彘`，其谷`豆`，其应四时，上为`辰星`。是以知病之在`骨`也。其音`羽`，其数`六`，其臭`腐`。

&emsp;&emsp;故善为脉者，谨察五脏六腑，一逆一从，阴阳表里，雌雄之纪，藏之心意，合心于精，非其人勿教，非其真勿授，是谓得道。

