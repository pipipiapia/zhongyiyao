## 上古天真论篇第一


&emsp;&emsp;昔在黄帝，生而神灵，弱而能言，幼而徇齐，长而敦敏，成而登天。

&emsp;&emsp;乃问于天师曰：余闻上古之人，春秋皆度百岁，而动作不衰；今时之人，年半百而动作皆衰者，时世异耶？人将失之耶？


> 动作不衰，身为人的中心，体为四肢，人一旦出现问题，先去掉四肢功能，所以人老先是腿脚不好。

&emsp;&emsp;岐伯对曰：上古之人，其知道者，法于阴阳，和于术数，食饮有节，起居有常，不妄作劳，故能形与神俱，而尽终其天年，度百岁乃去。

&emsp;&emsp;今时之人不然也，以酒为浆，以妄为常，醉以入房，以欲竭其精，以耗散其真，不知持满，不时御神，务快其心，逆于生乐，起居无节，故半百而衰也。

> &emsp;&emsp;夫上古圣人之教下也，皆谓之虚邪贼风，避之有时，恬惔虚无，真气从之，精神内守，病安从来。


+ 虚邪贼风:
    + 虚：虚对应实，看得见摸得着的为实邪，虚邪是类似能量的。对应“上火”，“着凉”。对应外感六淫：风、寒、暑、湿、燥、热。  
    + 邪：相对于正气而言。正气有其振动频率，与之不匹配的，都是邪。无形的，所有能引起你`情绪不正常波动`的这种能量或者是信息，叫"邪气"。
    + 虚邪：外因叫"六淫"，内在的病因叫"七情"："喜、怒、忧、思、悲、恐、惊"。让你大悲大喜的，都是虚邪。
    + 贼风：偷偷的，趁人不备的。人睡觉时，卫气收敛入体内。这时候吹来的风，轻则让人感冒，重则面瘫，中风

+ 避之有时：六淫，根据五运六气是可以计算的，何时何种能量偏盛，从初之气，二之气，三之气，大寒开始，这叫有时。对于大自然的力量，要去顺从和规避，对于贼风，也要避免，所以叫避之有时。

+ 恬淡虚无： 四种境界，由低至高
    + 恬，恬不知耻，引申为`自我宽慰`。
    + 淡，平淡，平常心。
    + 虚，虚心，心无挂碍。离中虚，坎中满。 
    + 无，心无一物的境界。


&emsp;&emsp;是以志闲而少欲，心安而不惧，形劳而不倦，气从以顺，各从其欲，皆得所愿。

&emsp;&emsp;故美其食，任其服，乐其俗，高下不相慕，其民故曰朴。


&emsp;&emsp;是以嗜欲不能劳其目，淫邪不能惑其心，愚智贤不肖，不惧于物，故合于道。

&emsp;&emsp;所以能年皆度百岁而动作不衰者，以其德全不危也。

&emsp;&emsp;帝曰：人年老而无子者，材力尽邪？将天数然也？

&emsp;&emsp;岐伯曰：

&emsp;&emsp;&emsp;女子七岁，肾气盛，齿更发长。

&emsp;&emsp;&emsp;二七，而天癸至，任脉通，太冲脉盛，月事以时下，故有子。

&emsp;&emsp;&emsp;三七，肾气平均，故真牙生而长极。

&emsp;&emsp;&emsp;四七，筋骨坚，发长极，身体盛壮。

&emsp;&emsp;&emsp;五七，阳明脉衰，面始焦，发始堕。

&emsp;&emsp;&emsp;六七，三阳脉衰于上，面皆焦，发始白。

&emsp;&emsp;&emsp;七七，任脉虚，太冲脉衰少，天癸竭，地道不通，故形坏而无子也。

&emsp;&emsp;&emsp;丈夫八岁，肾气实，发长齿更。

&emsp;&emsp;&emsp;二八，肾气盛，天癸至，精气溢泻，阴阳和，故能有子。

&emsp;&emsp;&emsp;三八，肾气平均，筋骨劲强，故真牙生而长极。

&emsp;&emsp;&emsp;四八，筋骨隆盛，肌肉满壮。

&emsp;&emsp;&emsp;五八，肾气衰，发堕齿槁。

&emsp;&emsp;&emsp;六八，阳气衰竭于上，面焦，发鬓颁白。

&emsp;&emsp;&emsp;七八，肝气衰，筋不能动，天癸竭，精少，肾脏衰，形体皆极。

&emsp;&emsp;&emsp;八八，则齿发去。

&emsp;&emsp;**肾者主水，受五脏六腑之精而藏之，故五脏盛，乃能泻。**

&emsp;&emsp;今五脏皆衰，筋骨解堕，天癸尽矣，故发鬓白，身体重，行步不正，而无子耳。

&emsp;&emsp;帝曰：有其年已老，而有子者，何也？

&emsp;&emsp;岐伯曰：此其天寿过度，气脉常通，而肾气有余也。此虽有子，男子不过尽八八，女子不过尽七七，而天地之精气皆竭矣。

&emsp;&emsp;帝曰：夫道者年皆百岁，能有子乎？

&emsp;&emsp;岐伯曰：夫道者能却老而全形，身年虽寿，能生子也。

&emsp;&emsp;黄帝曰：余闻上古有`真人`者，提挈天地，把握阴阳，呼吸精气，独立守神，肌肉若一，故能寿敝天地，无有终时，此其道生。

&emsp;&emsp;中古之时，有`至人`者，淳德全道，和于阴阳，调于四时，去世离俗，积精全神，游行天地之间，视听八远之外，此盖益其寿命而强者也，亦归于真人。

&emsp;&emsp;其次有`圣人`者，处天地之和，从八风之理，适嗜欲于世俗之间，无恚嗔之心，行不欲离于世，被服章，举不欲观于俗，外不劳形于事，内无思想之患，以恬愉为务，以自得为功，形体不敝，精神不散，亦可以百数。

&emsp;&emsp;其次有`贤人`者，法则天地，象似日月，辨列星辰，逆从阴阳，分别四时，将从上古合同于道，亦可使益寿而有极时。

